།བོདཀྱི་ནང་བསྟན་དཔེ་ཚོགས་ལྟེ་བ།།
Tibetan Buddhist Resource Center
Text Scan Input Form - Title Page
TBRC Volume Number
TBRC Work Number (W)
Title
4197
20214
མཚོ་ལྷོ་བོད་རིགས་རང་སྐྱོང་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
mtsho lho khul gyi dgon sde khag gi lo rgyus snying bsdus
Author
Descriptor
Original Publication
Place
zi ling
Publisher
mtsho sngon mi rigs dpe skrun khang
1999
Date
Total Volumes
Current Volume (of Total)
Number of TBRC Introductory Pages
Number of Introductory Pages
Number of Text Pages
TBRC Scanning Information
20
768+4
scanned at m/s satluj infotech images, 63-f sujan singh park, new
delhi 110003, india for the tibetan buddhist resource center, 150
17th st., new york city, ny 10011, usa 2004 tbrc preservation
scanning only; cannot be distributed for copyright con



Mtsho-lho Bod rigs ran skyon khul gri dgon sde khag gi lo rgyus skin bsdus...
LC Control Number: 2001417508
Type of Material: Text (Book, Microform, Electronic, etc.)
Main Title: Mtsho-lho Bod rigs ran skyon khul gyi dgon sde khag gi lo rgyus sñin bsdus /
Mtsho-snon 'Zin-chen Mtsho-lho Bod rig ran skyon khul nan bstan mthun
tshogs dan Krun-go'i Bod brgyud nan bstan mtho sim slob glin Nan bstan 'zib
'jug khan nas rtsom sgrig byas.
Variant Title: Chinese colophon title: Hainan Zhou si yuan jian shi
Hai-nan chou ssu yuan chieh shih
Spine Title: Mtsho-lho khul gyi dgon sde khag gi lo rgyus sñin bsdus
Edition Information: Par thens 1.
Published/Created: Zi-lin : Mtsho-snon mi rigs dpe skrun khan : Brgyud tshon, Mtsho-snon 'Zin-
chen 'Zin-hwa dpe khan, 1999.
Related Names: Mtsho-snon "Zin-chen Mtsho-iho Bod rig ran skyon khul nan bstan mthun
tshogs.
Krun-go'i Bod brgyud nan bstan mtho rim slob glin. Nan bstan 'zib 'jug klian.
Description: 5, 7, 767 p. : col. ill. ; 21 cm.
ISBN: 7542008498
Summary: History of Buddhist monasteries and temples in Hainan Zangzu Zizhizhou,
China.
Subjects: Monasteries, Buddhist -China-Ilainan Zangzu Zizhizhou--History.
Temples, Buddhist -China--Hainan Zangzu Zizhizhou--History.
LC Classification: BQ6349.H35 M77 1999
Overseas Acq. No.: Ch-Tib-2001-417508; 16
Other System No.: (DLC) 2001417508
Repro./Stock No.: Library of Congress -- New Delhi Overseas Office RMBY35.20
Geog. Area Code: a-ij---
Quality Code: Icode



.
4
-
i
ཙ༄༅། །ཎཚོལྷོ་ཁུལ་གྱི་དགོན་སྡེ་ཁག་གི་
ལོ་རྒྱུས་སྙིང་བསྡུས།
，
，，
..
;



ཡ༔
ལཱ་མོ་ཡོངས་འཛིན་བློ་བཟང་མཁས་གྲུབ་རྒྱ་མཚོ་མཆོག་གིས་དགུང་ལོ་
གོ་གཉིས་སྟེང་དུས་འཁོར་དབང་ཆེན་གནང་བཞིན་པ།
-
ཀ
-
,་
+ ན་ བ་， =
ཐུན་ཏེའི་གཙང་དགོན་པ།



བ
བ
, +-+- - ། ''' ，，
-
-
ས;
་
!，
ཙ་
ཆབ་ཆ་བདེ་སྐྱིད་ཐང་གི་ཀུན་གཟིགས་པཎ་ཆེན་རྗེས་དྲན་མཆོད་རྟེན།
མE：ས• •
།
:
1
་་ ༩
་
-
:
1
ན་
!
s
，
༼t.
， •ན，་གསྶ.
;
ས
}
ས
# :.，：་
，
་，
པཎ་ཆེན་རིན་པོ་ཆེ་མཆོག་གུང་ཧོའི་དགོན་གསར་དུ་ཕེབས་པ།



-
བཙཁ
མ
བ་དག་པ་
-
་ ༔
4
༦༩༩༩
ཁྲི་ཀའི་མི་ཉག་མཆོད་རྟེན།
**
་
མ་
ས 4 མགོ་
ས་
ལ་འབབ་
ཐ མས་ཅད་ཀ་
E•ད་ལ་་
+
ཀོས་ནན་རྙེ་དགོན་པ།



ཁྲི་ཀའི་ཁྱུང་མོ་དགོན་པ།
དུ་ཐ** =
པ41སམས@in
*|
པ
u2f+ རྣམ-!
ཁྲི་ཀའི་ཡུལ་ལྷའི་ལྷ་ཁང་།



...
:
་
.
, , ;
་བབསཔས ''' ་
- མལ་
གུང་ཧོའི་ཏིང་ཀྱཱ་དགོན་པ།
་
པ
ས
་ -
r'
s
'
1: བན
་་
，，
,
-
-
་
་
༧
༢
. -
ཞིན་ཧེའི་བྲག་དཀར་སྤྲེལ་རྫོང་།



“
……
”
-
等等,



༄༅། ། མཚོ་ལྷོ་བོད་རིགས་རང་སྐྱོང་ཁུལ་གྱི་དགོན་སྡེ་
ཁག་གི་ལོ་རྒྱུས་སྙིང་བསྡུས།
མཚོ་སྔོན་ཞིང་ཆེན་མཚོ་ལྷོ་བོད་རིགས་རང་སྐྱོང་ཁུལ་ནང་བསྟན་མཐུན་ཚོགས་
དང་ཀྲུང་གོའི་བོད་བརྒྱུད་ནང་བསྟན་མཐོ་རིམ་སློབ་གླིང་ནང་བསྟན་
ཞིབ་འཇུག་ཁང་ནས་རྩོམ་སྒྲིག་བྱས།
མཚོ་སྔོན་མི་རིགས་དཔེ་སྐྲུན་ཁང་།



图书在版编{CIP数据
海南州寺院简史:藏文/海南藏族自治州佛教协会编写
西宁;青海民族出版社,1999.9
TSBN 7-5420 - 0849-8
t海…1.海…,寺庙 - 历史 - 青海 - 海南藏族自治
州 - 藏语 Y. B947.2
中国版本图书馆 CIP数据核字(1999)第38698号
海南州寺院简史
青海省海南藏族自治州佛教协会
| 编写
中国藏语系高级佛学院藏传佛教研究室
出版
青海民族出版社(西宁市同仁路10号)
行
经销:
印刷:
开本:
印张:
字数:
版次:
邮政编码 810001 电话6143426
青海省新华书店
西宁民族印刷
1850 x1168 毫米 1/32
| 24.625
387千字
1999年9月第1版
1999年9月第1次印刷
4,000册
书号:
·定价:
| ISBN7-5420 - 0849-8/K-17(民文)
35.20元
| 版权所有翻印必究
(书中如有缺页、错页及倒装请与工厂联系)



མ
ཚེ
ལྷོ་
བོ
《མཚོ་ལྷོ་བོད་རིགས་རང་སྐྱོང་ཁུལ་གྱི་དགོན་སྡེ་ཁག་གི་
ལོ་རྒྱུས་སྙིང་བསྡུས》རྩོམ་སྒྲིག་ཨུ་ཡོན་ལྷན་ཚོགས།
བློ་འདྲི་ས། ལཱ་མོ་ཡོངས་འཛིན་བློ་བཟང་མཁས་གྲུབ་རྒྱ་མཚོ།
མཚན་སྒྲོགས་དགེ་འདུན་ལེགས་བཤད་བསྟན་པ་སྤྱི་མཚོ།
ཆེ་ཤོས་བློ་བཟང་དཔལ་ལྡན་ལུང་རིགས་རྒྱུ་མཚོ།
ཚོད་ཙི་ཆང་།
ཀྲུའུ་རིན་ཨུ་ཡོན། ཐར་ཤུལ་བློ་བཟང་ཚུལ་ཁྲིམས་ཆོས་སྐྱོང་རྒྱུ་མཚོ།
ནགས་གཙང་བྱམས་པ་ངག་དབང་དམ་ཆོས་འ ཕྲིན་ལས།
ཀྲུའུ་རིན་ཨུ་ཡོན་གཞོན་པ། བསྟན་པ། ཧུར་པ་འཇམ་དབྱངས་བློ་གྲོས།
ཨུ་ཡོན། ཚེ་ལོ། ཁྲི་སྲོང་ཐར། གནམ་ལྷ་བཀྲ་ཤིས། མགོན་རྒྱལ།
གཙོ་སྒྲིགུ་པ། ཚེ་ལོ།
གཙོ་སྒྲིག་གཞོན་པ། གནམ་ལྷ་བཀྲ་ཤིས། ཁྲི་སྲོང་ཐར།
རྩོམ་སྒྲིག་པ། ཚེ་ལོ། ཁྲི་སྲོང་ཐོར། གནམ་ལྷ་བཀྲ་ཤིས
རིན་ཆེན་ནོར་བུ། གནམ་བྱམས་ཚེ་རིང་། དགེ་འདུན།
ཚེ་སྐྱོང་། བསོད་ནམས་ཚེ་རིང༌།



《海南藏族自治州寺院简史》编委会
顾问: 拉茂雍增洛桑克主嘉措
参直亥·更登勒谢丹巴嘉措
却西·洛桑丹隆柔嘉措,
曹自强
主任委员; 塔秀·洛桑慈成确琼嘉措
那仓·向巴昂翁丹曲成来
副主任委员; 日 巴哈尔哇·嘉木样洛周
员: | 洛 赤松太 南拉扎西,
官加
主编:才 洛
| 主编: 南拉北西 赤松太、
辑:
才洛 赤松太 南拉扎西仁青诺日
南贤才让更登 蔡江索南才让
副委主副 编
那日才才



དཔེ་སྐྲུན་གསལ་བཤད།
འདི་ག་དཔེ་སྐྲུན་ཁང་གིས་པར་དུ་བསྐྲུན་པའི《མཚོ་ལྷོ་བོད་རིགས་རང་
སྐྱོང་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས》ཞེས་པ་འདི་ནི་མཚོ་ལྷོ་ཁུལ་
གྱི་དགོན་སྡེ་མཆིས་སོ་ཅོག་ལ་སྒྲོ་སྐུར་གྱི་མཐའ་གཉིས་སྤངས་ནས་སོ་སོའི་ལོ་
རྒྱུས་ཇི་མ་ཇི་བཞིན་དུ་ངོ་སྤྲོད་བྱེད་པའི་ལོ་རྒྱུས་ཀྱི་དཔྱད་གཞི་ཡག་པོ་ཞིག་རེད།
དཔེ་དེབ་འདི་ལ་བརྟེན་ནས་ཀློག་པ་པོ་ཚོས་མཚོ་ལྷོ་ཁུལ་གྱི་དགོན་སྡེ་སོ་སོའི་
བྱུང་འཕེལ་གྱི་ལོ་རྒྱུས་དང་། སྒོས་སུ་ནང་བའི་བསྟན་པ་དང་བོད་ཀྱི་རིག་
གནས་ཇི་ལྟར་དར་ཅིང་འཕེལ་བའི་ཚུལ་དག་རྗེས་སུ་དཔག་ཐུབ་པའི་ཕྱིར།
ལོ་རྒྱུས་ཀྱི་དཔྱད་གཞིའི་རིན་ཐང་དང་རིག་གནས་ཉར་ཚགས་ཀྱི་རིན་ཐང་མི་
དམན་པ་ལྡན་པ་སྨོས་མ་དགོས་སོ། { ཡིན་ན་ཡང་དཔེ་དེབ་ཀྱི་ནང་དུ་དུས་
རབས་དང་ལོ་ཚིགས། དེ་ལས་གཞན་ད་དུང་ས་མིང་ཆུ་མིང་དང་མི་མིང་ལ་
སོགས་པ་འབྲེལ་རྒྱ་ཅུང་ཆེ་བས། དཔེ་སྐྲུན་གྱི་བརྒྱུད་རིམ་ཁྲོད་ད་དུང་ཞིབ་
ཏུ་དཔྱད་དགོས་པའི་གནས་འགའ་རེ་ཡོད་པ་མཐོང་མོད། ང་ཚོར་གཅིག་
ནས་དཔེ་དེབ་འདི་ལྟ་བུར་ཞིབ་སྡུར་བྱེད་པར་མཁོ་བའི་ལོ་ རྒྱུས་ཀྱི་དཔྱད་
གཞིའི་ཡིག་ཆ་དཀོན་པ་དང༌། གཉིས་ནས་འབྲེལ་རྒྱ་ཆེ་བའི་དཔེ་དེབ་འདི་
ལྟ་བུ་པར་སྐྲུན་བྱེད་པའི་ཉམས་མྱོང་ཞན་པ། གསུམ་ནས་ལྡང་ངེས་ཀྱི་དུས་
ཚོད་མེད་པ་བཅས་ཀྱི་དབང་གིས། ཚིག་དོན་གང་གི་ཆ་ནས་ནོར་འཕྲུལ་མི་
ཉུང་བ་ཞིག་ཡོད་ངེས་ལགས་ན། མཁྱེན་དཔྱོད་ཡངས་པའི་རྒྱ་ཆེའི་ཀློག་པ་
པོ་རྣམས་ཀྱིས་དགོངས་འཆར་ལྷུག་སྩོལ་ཡོད་པ་ཞུ་ཞུ།



མགོ་བརྗོད།
•
， 1
་་་་་་་ཉམ་བས
-，
--
，
་
，
，
，
=
，
་་
མགོ་བརྗོད།
《མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས》ཞེས་པ་འདི་ནི་
ཀྲུང་ཧྭ་མི་དམངས་སྤྱི་མཐུན་རྒྱལ་ཁབ་བཙུགས་ནས་ལོ་འཁོར་ལྔ་བཅུ་འཁོར་བ་
དང་། ཀུན་གཟིགས་པཎ་ཆེན་སྣང་བ་མཐའ་ཡས་སྐུ་ཕྲེང་བཅུ་བ་ཆེན་མོ་
དགོངས་པ་ཆོས་དབྱིངས་སུ་གཤེགས་ནས་བགྲང་བྱ་བཅུ་ཕྲག་གཅིག་སོན་པའི་
དུས་སུ། རང་རེའི་ཁུལ་གྱི་ཆོས་ལུགས་པ་དང་རིག་གནས་པ་རྣམས་ཀྱི་མིག་
གི་གསོས་སུ་སྨིན་པ་ནི། ངེས་པར་དུ་དགའ་འོས་ཤིང་རྟེན་འབྲེལ་ཞུ་དགོས་
པའི་དོན་ཆེན་ཞིག་རེད།
བོད་མི་རིགས་ནི་ལོ་རྒྱུས་རིང་ཞིང་ཕུན་སུམ་ཚོགས་པའི་རིག་གནས་ཀྱི་
བང་མཛོད་ལ་མངའ་བརྙེས་པའི་ཀྲུང་ཧྭ་མི་རིགས་ཀྱི་ཁྱིམ་གཞི་ཆེན་པོའི་ནང་
གི་གྲུབ་ཆ་ ཤིན་ ཏུ་གལ་ཆེ་བ་ཞིག་ཡིན་ལ། མཚན་ཉིད་དང་ཆོས་ལུགས།
ལོ་རྒྱུས་དང་རྩོམ་རིག སྒྱུ་རྩལ་དང་གསོ་རིག སྐར་རྩིས་དང་བཟོ་སྐྲུན་
བཅས་ཀྱི་ཕྱོགས་སུ་འབྲས་བུ་ཕུན་སུམ་ཚོགས་ཤིང་ཁྱད་ཆོས་མངོ་ན་གསལ་ལྡན་
པ་ཞིག་ཀྱང་ཡིན་པར་མ་ཟད། ཁྱད་པར་དུ་ནང་ བསྟན་ ཤེས་རིག་གིས་
གཙོས་པའི་བཀའ་བསྟན་བརྩམས་ཆོས་རི་རབ་ཀྱི་གཏོས་དང་མཉམ་པས་ན།
མི་རིགས་ གཞན་ གང་གིས་ ཀྱང་འགྲན་པའི་དོ་ མི་ཡོང་ངོ་། ། སྙན་ པའི་



: 2，
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
གྲགས་པ་གོ་ལའི་མཐའ་ལ་ཟུག་པའི་བོད་ཀྱི་རིག་གནས་ནི་མེས་རྒྱལ་གྱི་རིག་
གནས་དགའ་ཚལ་གྱི་ནང་གི་འོད་སྟོང་འཕྲོ་བའི་མེ་ཏོག་གི་ཆུན་པོ་ཞིག་ཏུ་མ་
ཟད།། མིའི་རིགས་ཀྱི་རིག་གནས་བང་མཛོད་ཁྲོད་དུ་རྣམ་པར་བཀྲ་བའི་མུ་
ཏིགགི་ཚོམ་བུ་ཞིག་ཀྱང་ཡིན་ནོ། ། དུས་ཡུན་རིང་བོའི་ལོ་རྒྱུས་ཀྱི་འཕེལ་
རིམ་ཁྲོད་དུ། བོད་བརྒྱུད་ནང་བསྟན་གྱི་དགོན་སྡེ་སོ་སོ་ནི་ཆོས་ལུགས་དང་
རིག་གནས་ཀྱི་ལྟེ་གནས་སུ་གྲུབ་ཡོད་པས། གྱ་ནོམ་པའི་བོད་ཀྱི་རིག་གནས་
མཐའ་དག་ དགོན་ སྡེ་ ལ་ བརྟེན་ ཅིང་། དེ་ ནས་ ཕྱོགས་ མཐར་ སྤེལ་ ཏེ།
དམངས་ཡོངས་ལ་ཕན་པའི་གྲུ་ཆར་འཇོ་བ་ལགས་སོ། ། བོད་ཀྱི་ལོ་རྒྱུས་ལ་
ཞིབ་འཇུག་དང་། དགོན་སྡེའི་རིག་གནས་སྔོག་འདོན་བྱས་ཏེ། བོད་ཀྱི་
སྲོལ་རྒྱུན་རིག་གནས་དང་དེང་རབས་ཀྱི་ཤེས་རིག་གཉིས་ལེགས་པར་བསྡེབས་
ནས། མིའི་རིགས་ལ་སྔར་ལས་ལྷག་པའི་ཕན་འབྲས་བསྐྲུན་རྒྱུ་ནི། བླ་ན་
འཕགས་ཤིང་དཀའ་ཚེགས་ཆེ་བའི་ལོ་རྒྱུས་ཀྱི་འགན་འཁྲི་ཞིག་ ཏུ་འཁུམས་
སོ། །《དགོན་སྡེ་ཁག་གི་ལོ་རྒྱུས》ཞེས་པ་འདི་པར་དུ་བསྐྲུན་པ་ནི་མཚོ་ལྷོའི་
བོད་བརྒྱུད་ནང་བསྟན་དགོན་པའི་ལོ་རྒྱུས་དང་རིག་གནས་འཕེལ་རྒྱས་ལ་ཤེས་
རྟོགས་ཟབ་མོ་བྱེད་པའི་འཇུག་སྒོ་གསར་བ་ཞིག་ཡིན་པར་བརྟེན། བོད་
བརྒྱུད་ནང་བསྟན་དང་གྲུབ་མཐའ་སོ་སོའི་ཆོས་ལུགས་མཚོ་ལྷོ་ས་ཁུལ་དུ་ཇི་
ལྟར་དར་ཞིང་སྤེལ་བའི་ལོ་རྒྱུས་དང་འབྲེལ་ནས་མཚོ་ལྷོའི་ལོ་རྒྱུས་སྤྱི་དང་རང་
རེའི་ཡབ་མེས་རྣམས་ཀྱིས་རྒྱུད་སྤེལ་ཁྱིམ་སྤོར་དང་དཀའ་སྤྱད་འཐབ་འཛིང་
བྱས་པའི་གནས་ཚུལ་བྱེ་བྲག་པ་བཅས་རྟོགས་པར་བྱེད་པ་ལ་ཐུན་མོང་མ་ཡིན་
པའི་རིག་སྒོ་ཞིག་གསར་དུ་ཕྱེ་བར་མངོན་ནོ། །
སངས་རྒྱས་ཆོས་ལུགས་དེ་མཚོ་ལྷོའི་ས་ཁུལ་དུ་དར་ནས་ད་ལྟའི་བར་ལ་



མགོ་བརྗོད།
བགྲང་བྱ་སྟོང་ཕྲག་གཅིག་ལྷག་བརྒལ་བའི་ཕྱིར༔ ད་ལྟ་ང་ཚོས《དགོན་སྡེ་
ཁག་གི་ལོ་རྒྱུས》ཞེས་པ་པར་དུ་བསྐྲུན་ཏེ་བོད་བརྒྱུད་ནང་བསྟན་དང་ཆོས་
ལུགས་གྲུབ་མཐའ་སོ་སོའི་གཏིང་ཟབ་པའི་ལྟ་བ་དང་། གཞན་དོན་འབའ་
ཞིག་སྒྲུབ་པའི་སྤྱོད་པ། མཛེས་སྡུག་རྣམ་པར་བཀྲ་ བའི་ལྷ་རིས་སྒྱུ་རྩལ།
གནའ་ཉམས་བབ་ཚགས་ཀྱི་རོལ་དབྱངས་གར་འཆམ། བཟོ་བཀོད་ལེགས་
པའི་ལྷ་ཁང་གྲྭ་ཤག་དང་བཅས་མི་རིགས་ཀྱི་ཁྱད་ཆོས་ལྡན་པའི་དགོན་སྡེའི་
རིག་གནས་དང་། མཚོ་ལྷོའི་མི་དམངས་ཀྱི་བློ་གྲོས་ཀྱི་གཟི་འོད་འཕྲོས་ཤིང་
འཕྲོ་བཞིན་པ་མཐོང་ཡུལ་དུ་གྱུར་པ་འདི་ནི། དཔའ་ཞིང་ལས་ལ་བརྩོན་
པའི་མཚོ་ལྷོའི་མི་དམངས་ཀྱིས་ནོར་འཛིན་སྒེག་མོའི་ཁྱོན་ལ་བསྩལ་བའི་རིན་
ཐང་གཞལ་དུ་མེད་པའི་ལོ་རྒྱུས་ཀྱི་ཤུལ་བཞག་ཅིག་ཀྱང་ཡིན་ནོ། ། གཞན་
དུ་ན། འདས་ཟིན་པའི་ལོ་རྒྱུས་དང་། ད་ལྟའི་གནས་བབ་གང་དུའང་གྲྭ་
བཙུན་དགེ་བཤེས་དང་བླ་ཆེན་སྐུ་དྲག་དག་གིས་བོགས་ཐོན་པའི་ལྟ་བ་དང་།
བདག་པས་གཞན་གཅེས་ཀྱི་སྤྱོད་པ། ནང་བྱན་ཆུད་པའི་རིག་གནས་གང་
རུང་ལ་བརྟེན་ནས། མི་ཚེའི་ལྟ་ཚུལ་གསར་འཛུགས་དང་མི་དམངས་ཀྱི་འཚོ་
བ་ལེགས་བཅོས། གཞན་རྒྱུད་ཀྱི་རྨོངས་པ་སེལ་བ་བཅས་ལ་ནུས་པ་གལ་
ཆེན་བཏོན་པས། ཁོང་རྣམ་པའི་རྒྱལ་ཁབ་ལ་གཅེས་ཤིང་། མི་དམངས་
སེམས་པ། ཆོས་ལ་ད་གའ་བའི་སྤྱོད་པ་ལ་ང་ཚོས་ནམ་ཡང་གོང་བཀུར་བྱ་
དགོས་པ་ཉིད་དོ། ། །
དགོན་སྡེ་ནི་སྤྱི་ཚོགས་ཀྱི་གྲུབ་ཆ་གལ་ཆེན་ཞིག་ཡིན་ཞིང་། ཆོས་
ལུགས་ཀྱིས་སྤྱི་ཚོགས་རིང་ལུགས་ཀྱི་ལམ་ལུགས་དང་བསྟུན་པའི་བརྒྱུད་རིམ་
ནང་དུ། ཁུལ་ཡོངས་ཀྱི་དགོན་སྡེ་ཚང་མས་ལོ་རྒྱུས་ཀྱི་འགན་འཁྲི་གལ་ཆེ་བ་



མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ཞིག་འཁུར་འདུག་ཕྱིར། ང་ཚོས་ཆོས་སྡེ་སོ་སོས་མི་རིགས་མཐུན་སྒྲིལ་དང་།
རྒྱལ་ཁབ་གཅིག་གྱུར། མི་རིགས་ཕན་ཚུན་བར་གྱི་མཛའ་འབྲེལ་འགྲོ་འོང་།
རིག་གནས་བསམ་བློ་ཁྱབ་སྤེལ་དང་བརྗེ་རེས་བྱེད་པ་བཅས་ལ་ཐོན་པའི་དགེ་
མཚན་ལྡན་པའི་ནུས་པ་ཡོངས་སུ་འདོན་པར་ངེས་པར་དུ་སྐུལ་འདེད་བྱེད་
དགོས་པ་དང་། སྒོས་ སུ་ དགོན་ སྡེ་ལ་ཞིབ་འཇུག་དང་རྒྱུས་ལོན་བྱེད་ པ་
གཞིར་བྱས་ཏེ། བོད་ཀྱི་རིག་གནས་འཚོལ་སྡུད་དང་ཁྱབ་སྤེལ་བྱེད་པ་བརྒྱུད།
བགྲང་བྱ་མང་པོར་དགོན་སྡེའི་ལྷ་ཁང་དུ་ཡིབ་པའི་སྲོལ་རྒྱུན་རིག་གནས་ཕྱིར་
དྲངས་ཏེ། སྤྱི་ཚོགས་རིང་ལུགས་ཀྱི་རིག་གནས་འཛུགས་སྐྲུན་ལ་ཞབས་
འདེགས་ཞུ་དགོས་སོ། ། དེར་བརྟེན《དགོན་སྡེ་ཁག་གི་ལོ་རྒྱུས》ཞེས་པ་
འདིས་འུ་བུ་ཅག་ལ་མཆོག་གྱུར་གྱི་ཉམས་མྱོང་དང་ཕན་ཡོན་གྱི་དཔྱད་འབྲས་
མང་པོ་བསྩལ་འདུག གནའ་ རབས་ཀྱི་ལོ་ རྒྱུས་ཤེས་པ་ནི་དེང་རབས་ཀྱི་
གནས་ཚུལ་ལ་དབྱེ་ཞིབ་དང་དངོས་ཡོད་ཀྱི་འཚོ་བ་ལ་ཞབས་འདེགས་ཞུ་བ།
མ་འོངས་ལ་གདེང་ཚོད་ཡོད་པའི་ཕྱིར་ཡིན་པས། འཚོ་བ་ལ་ཕན་ཞིང་ལོ་
རྒྱུས་ཀྱི་སྟོང་ཆ་སྐོང་བའི་བརྩམས་དེབ་འདི་ཞིབ་ཏུ་བཀླགས་ཏེ། མཚོ་ལྷོ་
ཁུལ་གྱི་མི་རིགས་མཐུན་སྒྲིལ་དང་། ཆབ་སྲིད་བརྟན་འཇགས། དཔལ་
འབྱོར་དར་སྤེལ། སྤྱི་ཚོགས་གོང་འཕེལ་བཅས་ལ་ཕན་པའི་ཆ་ཅི་ཡོད་སྔོག་
ཅིང་སྤྱོད་པར་བྱའོ། །
《དགོན་སྡེ་ཁག་གི་ལོ་རྒྱུས》ཞེས་པ་འདི་ཚིག་སྣ་བསྡུས་ཀྱང་སྙན་ཆ་མི་
འདོར་བ་དང་། དོན་རྒྱས་ ཤིང་ཁེབས་ཆེ་བ་ཞིག་ཡིན་པ་ནི་རྩོམ་སྒྲིག་པ་
རྣམས་ཀྱི་རྔུལ་ཁྲག་གིས་བསྐྲུན་པའི་འབྲས་བུར་ངེས་པས། འདིར་རང་རེའི་
ཁུལ་གྱི་བོད་ཀྱི་རིག་གནས་ལ་ཞིབ་འཇུག་གི་སྤོབས་པ་གཟེངས་སུ་མཐོ་བའི་



མགོ་བརྗོད།
ཡོན་ཏན་ཅན་ཁག་ཅིག་གི་རྔུལ་ཁྲག་དང་བློ་གྲོས་ཀྱི་བཅུད་བསྟིམས་ཡོད་ཕྱིར་
གཅེས་སྤྲས་ལེགས་པོ་བྱ་དགོས་ཤིང་། ཁོང་རྣམ་པའི་གཟབ་ནན་གྱི་སློབ་
སྦྱོང་བྱེད་ལུགས་དང་བོད་ཀྱི་རིག་གནས་ལ་འཆིང་བའི་ཟོལ་མེད་ཀྱི་སྤྱོད་ཚུལ་
འདི་ཡང་ཡི་རངས་བྱེད་པའི་གནས་ཤིག་ཏུ་འཁུམས་སོ། ། མཇུག་མཐར།
མཚོ་ལྷོ་ས་ཁུལ་གྱི་དཔྱོད་ལྡན་པ་དེ་བས་མང་པོ་ཞིག་བོད་ཀྱི་རིག་གནས་ཞིབ་
འཇུག་དང་། སྔོག་འདོན། ཁྱབ་སྤེལ་གྱི་ལས་ལ་ཞུགས་ཏེ། བོད་ཀྱི་
རིག་གནས་འདི་མཐོ་སྒང་བརྒལ་ཏེ་འཛམ་གླིང་ལ་ཁྱབ་ཕྱིར་སྔར་ལས་ལྷག་པའི་
སྟོབས་ཤུགས་འབུལ་རྒྱུ་ནི་ངའི་རེ་བ་ཡིན་པས་མཁྱེན་མཁྱེན་ཞེས་སྙིང་ནས་སྨོན་
ནོ།
།
ཀྲུང་གུང་མཚོ་ལྷོ་བོད་རིགས་རང་སྐྱོང་ཁུལ་ཨུའི་ཧྲུའུ་ཅི་
མཚོ་ལྷོ་ཁུལ་ཆོས་ལུགས་བྱ་བའི་འགོ་ཁྲིད་ཚན་ཆུང་གི་ཚན་གཙོ ན
རིན་ཆེན་རྒྱལ་ནས།



དཀར་ཆག
-
--
-
མ
དཀར་ཆག།
ཤིས་ཚིག་དུང་གི་སྒྲ་དབྱུངས། ………………………. ...………..…... (1）
གླེང་གཞི།….….…..…………
..........…. (3)
མཚོ་ལྷོ་བོད་རིགས་རང་སྐྱོང་ཁུལ་གྱི་གནས་ཚུལ་མདོར་བསྡུས།（7)
་ ཁྲི་ཀ་རྫོང་གི་སྐོར།
ཁྲི་ཀ་རྫོང་གི་གནས་ཚུལ་མདོར་བསྡུས། ..……
…….…..…..…..…..
（11)
མི་ཉག་དགོན་བཀྲ་ཤིས་ཆོས་འཕེལ་གླིང་། ...….…….……...
མི་ཉག་མཆོད་རྟེན། ..…..….……..…...…..…....…..…….. (20)
ཇོ་ཇོ་ལྷ་ཁང་། .....….
ལྷ་དཀར་པོའི་ལྷ་ཁང་། ....…....….....…. ...... ..
ཡུལ་ལྷའི་ལྷ་ཁང་། ...
གདོང་སྣའི་ཐུགས་རྗེ་ཆེན་པོ། ..........……...…...........
མེར་རྒན་དགོན་བཀྲ་ཤིས་འཕེལ་རྒྱས་གླིང་།……………………………….
བིས་ཀྱུ་གྲྭ་ཚང་། ..….…... ….........
ཅོག་རོང་གྲྭ་ཚང་......…......་
གོང་བ་གྲྭ་ཚང་ཐོས་བསམ་དར་རྒྱས་གླིང་། ….………...…..…...
གོང་བའི་སྔགས་ཁང་གསང་སྔགས་དར་རྒྱས་གླིང་།………..….………..
སྨད་པའི་སྔགས་ཁང་གསང་སྔགས་བཤད་སྒྲུབ་དར་རྒྱས་གླིང་།……..
རྭ་ཟ་དགོན་བསམ་གཏན་ཆོས་གླིང་། ..…....…..…..…....... (79)
སེ་ཀྱུའི་དགོན་བཀྲ་ཤིས་དགེ་འཕེལ་གླིང་། ..…………….....…….. (87)
..............
(76)



་2：
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས;
སེ་ཀྱཱའི་སྔགས་ཁང་གསང་སྔགས་དར་རྒྱས་གླིང་། ..….…………………….（94）
སེ་ཀྱཱའི་བོན་སྔགས་བདུད་འདུལ་མེ་རི་འཁྱིལ་གླིང་།.…..……….…... (96)
གླང་ཚ་དགོན་བསམ་གཏན་གླིང་།…………………....….….. (101)
གླང་ཚའི་སྔགས་ཁང་དར་རྒྱས་གླིང་། .....………………….….….…….. (103)
རོང་ཞིས་དགོན་ཨ་དར་ཆོས་འཕེལ་གླིང་།...….…......…... (105)
ལན་འགྲོ་གོང་མའི་སྔགས་ཁང་། ..…...……………..…....………… (113)
ཨ་མྱེས་རི་ལང་ལྷ་ཁང་། ….…....………….....…………. (114)
ཁྲེ་ཙེ་དགོན་བསྟན་རྒྱས་བསམ་འཕེལ་གླིང་། .....….….....…... (117)
རྒྱབ་ཚ་དགོན་བསྟན་རྒྱས་གླིང་ ……………….…………………..….….. (122)
འགག་བཟའི་གྲྭ་ཚང་བཀྲ་ཤིས་དར་རྒྱས་གླིང་། .………..……… (133)
ཐིས་པ་དགོན་བཀྲ་ཤིས་ཆོས་རྫོང་ངམ་དགའ་ལྡན་བཀྲ་ཤིས་
གསུང་རབ་གླིང་། ..………….... ...….….....（139)
རྙེ་དགོན་ལྷུན་གྲུབ་ཆོས་རྫོང་།.……………….…….……….….….….. (156)
སྒྲོམ་གྲྭ་ཚང་ཐོས་བསམ་དར་རྒྱས་གླིང་། ........…........…... (162)
དམེ་ཀྱཱའི་སྔགས་ཁང་ཨོ་རྒྱན་སྨིན་གྲོལ་གླིང་། …………..…..... (167)
དགོན་གསར་རིན་ཆེན་དགེ་འཕེལ་གླིང་།..…………………….……… （170)
གཤོང་མོ་ཆེ་བྱང་ཆུབ་བདེ་ཆེན་གླིང་། ..………..…..…......……….. (177)
དགོན་རོང་བྲག་སྐྱ་རྡོ་རྗེ་རྫོང་།…….....…....……........….. (181)
རྐང་ཚ་ཞོལ་མའི་དགོན་དགའ་ལྡན་བཀྲ་ཤིས་གླིང་། ..……………….. (188)
རྐང་ཚ་གོང་མའི་དགོན་དར་རྒྱས་ཆོས་འཕེལ་གླིང་། ..…….…….. (190)
བ་སྐུ་གྲྭ་ཚང་ཕུན་ཚོགས་དར་རྒྱས་གླིང་། ..……………...…....… (192)



དཀར་ཆག།
སྟོང་ཆེ་གཡུང་དྲུང་གསང་སྔགས་དར་རྒྱས་གླིང་།……………….. (194)
སྟོང་ཆེ་རྒྱ་ཐང་ལྷ་ཁང་། ..……...…....……........…..….… (196)
འཇའ་མོ་གྲྭ་ཚང་བདེ་ལེགས་ཆོས་གླིང་། ..….…...…...…... （197).
ཧོར་ཀྱཱའི་གྲྭ་ཚང་བསམ་གཏན་དགའ་ལྡན་གླིང་། …..……….…... (199)
ཧོར་ཀྱཱའི་སྔགས་ཁང་།.....….….…....…….………..……….. (202)
རྡོར་དགོན་ཐོས་བསམ་འཕེལ་རྒྱས་གླིང་།…… ..……………...…. (203）
རྡོ་རི་སྔགས་ཁང་། .…… .…..…..………...…...…….…….…... (209）
མཆོད་རྟེན་སྐྱེ་དགའ་ལྡན་བཀྲ་ཤིས་དར་རྒྱས་གླིང་། ..……………… (210)
དཀར་བརྗིད་སྔགས་ཁང་རྣམ་གྲོ་ལ་པདྨ་གླིང་། ..…..…..……... (221)
མཛོ་སྣའི་སྔགས་ཁང་། .………………………………………………………… (225)
ལྷ་ཁང་ཐང་སྔགས་ཁང་དབང་ཆེན་གྲུབ་གནས། ...……….………..(227)
ཆུ་ནག་དགོན་བཀྲ་ཤིས་ཆོས་གླིང་། ...…..……….…….…….. (231)
གསང་སྔགས་བདེ་ཆེན་རབ་རྒྱས་གླིང་། ..…………....……..………... (233)
མེ་ལོང་དགོན་མཁའ་སྤྱོད་དཔལ་གྱི་གུར་ཁང་། ..………….…….…….. (238)
སྐེ་བའི་སྔགས་ཁང་ཕུན་ཚོགས་བསམ་གཏན་གླིང་། ..……………… (252)
དགའ་ལྡན་ཐོས་བསམ་དར་རྒྱས་གླིང་། .….. ....……….…... (266)
སྟོང་ཆེ་ཁྱུང་མོ་དགོན་གཡུང་དྲུང་ཕུན་ཚོགས་གླིང་། ….……..…… (306)
གུང་ཧོ་རྫོང་གི་སྐོར།
གུང་ཧོ་རྫོང་གི་གནས་ཚུལ་མདོར་བསྡུས།……………………………..………………(320)
བདེ་སྐྱིད་ཐང་གི་པཎ་ཆེན་རྗེས་དྲན་མཆོད་རྟེན། …...……....………..(323)
ཚབ་ཚའི་དགོན་གསར་བཀྲ་ཤིས་ཐེག་མཆོག་གླིང་། ..…………….…. (329)



·4，
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
འཁྱམས་རུ་དགོན་བཀྲ་ཤིས་དགེ་འཕེལ་གླིང་། ...……………………. (350)
ཏིང་ཀྱཱ་དགོན་གསང་སྔགས་ཆོས་འཁོར་གླིང་། ..….……........ (363)
གཡོན་རུའི་དགོན་དགའ་ལྡན་བཀྲ་ཤིས་རབ་རྒྱས་གླིང་། …………….. (377)
ཐར་ཤུལ་དགོན་བཤད་སྒྲུབ་རབ་བརྟན་གླིང་། ……….…..………... (387)
ཇོ་སྐོར་དགོན་དགེ་ལྡན་ཐེག་ཆེན་ཆོས་འཁོར་གླིང་། ….……………….… (392)
ས་ཕྱུག་དགོན་གསང་སྔགས་བསྟན་རྒྱས་གླིང་། .......….. (402)
ཧོ་ལོ་ཐི་སོག་པོ་དགོན་བཀྲ་ཤིས་ཆོས་གླིང༌། ། ..……...…….. (405)
ཆོས་ཚ་དགོན་བཀྲ་ཤིས་ཆོས་རྫོང་གླིང་། ...…..….......….... （409)
དཀྱིལ་གདོང་སྔགས་ཁང་ཆུ་བར་ནོར་བུའི་གླིང་། ………………….. (411)
ལྷ་མོ་དྲེལ་དགོན་ཚུལ་ཁྲིམས་དར་རྒྱས་གླིང་། .…………………………. (414)
ཧོ་ཐོག་གསང་སྔགས་མི་འགྱུར་ཟིལ་གནོན་གླིང་།….…..…….. (416)
རྒྱ་ཡེ་དགོན་ངོ་མཚར་བར་འདྲེན་གླིང་། .…………….….. (422)
དཀར་ལ་དགོན་བཤད་སྒྲུབ་དར་རྒྱས་གླིང་། .………………………………. (424)
འབུམ་ལུང་དགོན་བསམ་གཏན་ཉམས་དགའི་དབེན་གནས། ། (427)
བ་ལོ་གསང་སྔགས་ཆོས་འཁོར་བཀྲ་ཤིས་གླིང་། ། …………..…..…………. （431)
ཆོས་ལུང་སྔགས་ཁང་བཤད་སྒྲུབ་དར་རྒྱས་གླིང་།….…………………….. (434)
ལུང་མཚེ་སྔགས་ཁང་ཨོ་རྒྱན་གསང་སྔགས་བསྟན་རྒྱས་
འཇིགས་བྲལ་གླིང་། ...........….…….…….……….…… (435)
མཚོ་ཐོག་ལུང་སྔགས་ཁང་གསང་སྔགས་བསྟན་རྒྱས་གླིང་། . （437)
གྲོག་ཁ་སྔགས་ཁང་། ..…..
.……….….. (440)
དུང་དཀར་དགོན་གཤེན་བསྟན་དར་རྒྱས་གླིང་། ..……….……… (441）



དཀར་ཆག
་་5་
སྐ་གསར་བོན་དགོན། ..…….…………………….………………………………….. (444）
ཐེ་གེ་དགོན་གསང་སྔགས་དར་རྒྱས་གླིང་།…....…..…………….. (446).
ཀོས་ནན་རྫོང་གི་སྐོར།
ཀོས་ནན་རྫོང་གི་གནས་ཚུལ་མདོར་བསྡུས། .……………………………… (452)
རྙེ་དགོན་བཤད་སྒྲུབ་དར་རྒྱས་དགེ་འཕེལ་གླིང་།….…………….…….…... (456）
ཐར་ཤུལ་དགོན་རྣམ་དག་ཁྲིམས་ལྡན་གླིང་། ..………..……………... (492）
ཨ་ཐིས་དགོན་བསམ་གཏན་གླིང་།………………………………………………... (534）
རུ་སྡུན་གྲྭ་ཚང་ཕུན་ཚོགས་ཆོས་གླིང་། .....….....…………………. （538)
ཚ་རྔ་དགོན་དགའ་ལྡན་དར་རྒྱས་གླིང་། ..………………….……..……... (553)
བན་ཤུལ་དགོན་བཤད་སྒྲུབ་རིན་ཆེན་གླིང་། ...……..…………… (561）
ཐོ་ལེ་དགོན་རྣམ་རྒྱལ་ཕུན་ཚོགས་ཆོས་རྫོང་གླིང་།…………………………. (565)
ཀོ་རུ་མདོ་མཚམས་ཁང་དགའ་ལྡན་དབེན་གནས་ཆོས་འཛིན་གླིང་། (577)
ཀ་བརྒྱུ་མཚམས་ཁང་ཕུན་ཚོགས་ཆོས་གླིང་། ………..………….……………. (580)
བན་ཤུལ་སྒོར་གསར་ཕུན་ཚོགས་བཀྲ་ཤིས་ཆོས་རྫོང་། ..………… (587)
སྨར་ཁམས་དགོན་ཚོགས་གཉིས་འཕེལ་རྒྱས་གླིང་། ..…………….. (590）
ཐུལ་རོལ་སྔགས་ཁང་གསང་སྔགས་བདེ་ཆེན་གླིང་། .………………… (591)
ཚ་ནག་དགོན་པད་དཀར་ཆོས་གླིང་། .………………..………….….……. (596）
བོན་བརྒྱ་ཁྱུང་སྨན་དགོན་མདོ་སྔགས་བཤད་སྒྲུབ་སྨིན་གྲོལ་ལྷུན་
གྲུབ་གླིང་། ..…...
.…..…….. བ.. （598)
ཞིན་ཧེ་རྫོང་གི་སྐོར།
ཞིན་ཧེ་རྫོང་གི་གནས་ཚུལ་མདོར་བསྡུས། ... ，， ཟབ བ ...， (601)



་6， མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
བྲག་དཀར་སྤྲེལ་རྫོང་ཐོས་བསམ་ཡོན་ཏན་དར་རྒྱས་གླིང་། ..…. (603)
ཨ་ཚོགས་དགོན་བདེ་ཆེན་ཆོས་འཁོར་གླིང་། …………………………….… (621）
དྷི་ཚ་དགོན་དགའ་ལྡན་བཤད་སྒྲུབ་དར་རྒྱས་གླིང་། ………………….. (627)
ས་སྣ་དགོན་དགའ་ལྡན་བསྟན་འཕེལ་གླིང་། ...………………………… (631）
བཀྲ་ཤིས་ཆོས་སྒང་དགོན།.………………….……….………………….……………. (635)
ཐར་སྟོང་བྲག་དཀར་བཤད་སྒྲུབ་ནོར་བུའི་གླིང་། .….……………..……. (639)
གཡུ་ལུང་བྲག་དཀར་ཨོ་རྒྱན་བསམ་གཏན་ཆོས་གླིང་། .………… (642)
པདྨ་མདོ་སྔགས་གླིང་།..………..…………….……....…..... ..…...... (647)
དུས་འཁོར་བཀྲ་ཤིས་ཆོས་གླིང་། ..…………………….…..………………….. (650)
རྟོགས་ལྡན་དགོན་ཐུབ་བསྟན་བཤད་སྒྲུབ་དར་རྒྱས་གླིང་། （652)
དགེ་ལྡན་བཤད་སྒྲུབ་རྣམ་རྒྱལ་གླིང་། .….…………………………………………. (656)
རྒྱལ་བོ་ཁྲི་སྟེང་པད་དཀར་ཆོས་གླིང་།..…………………….………… (662)
དབེན་གནས་བཀྲ་ཤིས་ཆོས་རྫོང་དགེ་འཕེལ་བྱང་ཆུབ་གླིང་། (666）
ཐུན་ཏེ་རྫོང་གི་སྐོར།
ཐུན་ཏེ་རྫོང་གི་གནས་ཚུལ་མདོར་བསྡུས།… ..…............ (672)
གཙང་དགོན་དོན་གྲུབ་རབ་བརྟན་གླིང་། .….………………….…… (675)
གསེར་ལག་དགོན་དགའ་ལྡན་ཕུན་ཚོགས་བསྟན་རྒྱས་གླིང་། (699)
ཤང་ཁྲི་དགོན་ཐུབ་བསྟན་བཤད་སྒྲུབ་དར་རྒྱས་ཆོས་འཁོར་གླིང་། (707)
དེའུ་རྒན་ཨོ་རྒྱན་གསང་ཆེན་ཆོས་འཁོར་གླིང་། .……………………… (713)
བདེ་ཆེན་དགོན་བཤད་སྒྲུབ་དར་རྒྱས་ཕུན་ཚོགས་གླིང་། ….…………..（718)
ཐང་གཞིས་དགོན་བཀྲ་ཤིས་ཆོས་གླིང་། ..……………………………（733)



དཀར་ཆག
• Y •
ཁོ་ནག་མཚམས་ཁང་ཨོ་རྒྱན་ངེས་དོན་གླིང་། ..…..……………… (736)
ཁྱུང་དམར་མཚམས་ཁང་ངམ་བྲག་དམར་ཆོས་རྫོང་།....….…….(739)
ལྷ་ལྕམ་དགོན་རིག་འཛིན་འཇིགས་མེད་སྐལ་བཟང་གླིང་། ...…..(743)
མགར་ཚེ་མཆོད་རྟེན་དཀར་རིལ།……….....………..…………………… (744）
གཏེར་སྟོན་ཨོ་རྒྱན་འགྲོ་འདུལ་ངེས་དོན་གླིང་། .………………….…..（747)
ཤ་བྲང་དགོན་དགེ་ལྡན་བཤད་སྒྲུབ་གླིང་།…...…..…………...………..（749)
གསེར་ཁང་དགོན་དམ་ཆོས་བྱིན་རླབས་དགའ་འཁྱིལ་གླིང་། （756）
དཀར་མོ་གསང་ཆེན་སྒྲུབ་ཕུག་བཀྲ་ཤིས་ཆོས་འཁོར་གླིང་། .....（761)
མཁན་ལྟས་མཚམས་ཁང་།………………………… ཟབ ......（763)
མཇུག་བྱང་།…...
…... (765)



ཤིས་ཚིག་དུམ་གྱི་སྒྲ་དབྱངས།
་་་་་་་་་་་་་་་་་་
-----
-
ཤིས་ཚིག་དུང་གི་སྒྲ་དབྱངས།
གདོང་བཞི་པད་དཀར་མིག་སོགས་འཇིག་རྟེན་ཆེ་དགུ་མཐའ་དག་གིས། །
གང་གི་ཞབས་རྡུལ་གཙུག་ཏུ་རེག་པ་བསྐལ་བརྒྱར་རྙེད་དཀའ་བ། །
སྐྱོན་བྲལ་ཡོན་ཏན་ལྷུན་རྫོགས་ཇི་སྙེད་འགྲོ་བའི་མགོན་པོ་མཆོག །
ཐུབ་དབང་ལྷ་ཡི་བླ་མར་སྒོ་གསུམ་གུས་པས་ཕྱག་བགྱིད་དོ། །
མགོན་བྲལ་བྱང་ཕྱོགས་བསིལ་ལྡན་ལྗོངས་ཀྱི་སྐྱེ་འགྲོ་མཐའ་དག་ལ། །
སྐད་ཅིག་ཉིད་ལ་འབྲལ་མེད་སྙིང་རྗེས་ལེགས་གཟིགས་ལྷག་པའི་ལྷ། །
གོང་འདུལ་བ་སྤུའི་ཁུང་གཅིག་ན་ཡང་ཞིང་མང་སྟོན་མཛད་པའི། །
འཕགས་མཆོག་ཐུགས་རྗེའི་གཏེར་ཆེན་ལ་གུས་རེ་འབྲས་མྱུར་མངོན་མཛོད།།
སྲིད་ཞིའི་རྒུད་པ་ཀུན་སེལ་ཐུབ་པའི་བསྟན་པ་གངས་ཅན་འདིར།
སྤེལ་ལ་ཟླ་བྲལ་རྒྱལ་བློན་ལོ་པཎ་མཁས་གྲུབ་གང་བྱོན་དང་། །
ཕྱོགས་འདིར་རིས་མེད་བསྟན་པའི་ཆོས་ཀྱི་སྡེ་ཆེན་ལེགས་བསྐྲུན་པའི།།
བསྟན་འགྲོའི་མགོན་གྱུར་སྐྱེས་ཆེན་དམ་པ་མཐའ་དག་ཕྱག་གི་གནས།།



་2.
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
-
ཕུན་ཚོགས་གཡང་འཁྱིལ་ཁྲི་ཤོར་རྒྱལ་མོའི་ལྷོ་ཕྱོགས་ད་བྱིག་འཛིན་གཞིར།།
རྒྱལ་ཀུན་མཡུ་སྟོབས་གཅིག་བསྡུས་རང་གཟུགས་མངའ་བདག་རལ་བ་ཅན།
འཇམ་མགོན་ས་པཎ་ལ་སོགས་མཁས་གྲུབ་དུ་མས་ཞབས་བཅགས་ཤིང་། །
བྱིན་རླབས་ཤིས་བརྗོད་མེ་ཏོག་འཐོར་བའི་བགནས་འདི་རྟག་ཏུ་དགེ །
ལུས་ཅན་ཕན་བདེའི་གཞི་རྩ་ལེགས་སྐྲུན་ཕྱིར་དང་རིགས་མཐུན་གྱི། །
བྱུང་རབས་ཆུ་གཏེར་འཕེལ་ཞིང་འཛམ་གླིང་སྐྱེ་འགྲོས་རྟོགས་སླད་དུ། །
ཡུལ་འདིའི་རིས་མེད་བོད་བརྒྱུད་བསྟན་པའི་ཆོས་སྡེ་མཐའ་དག་གི །
བྱུང་བ་ཚུལ་བཞིན་བརྗོད་པ་ཚོགས་གཉིས་རྒྱུ་རུ་མི་འགྱུར་གྲང་། །
ཞིས་ཧར་བ་འཇམ་དབྱུངས་བློ་གྲོས་ཀྱིས་
༡༩༩༩ལོའི་ཟླ༦པའི་ཚེས ༡ལ་པེ་ཅིན་ཏུ་འཕྲལ་མར་བྲིས་པ་དགེའོ། །



གླེང་གཞི།
• 3 ·
་་་་་་་་་་་་་་་་་་་་་་་་
གླེང་གཞི། ——
གླེང་གཞི།
བོད་གངས་ཅན་གྱི་ཡུལ་འདིར་སངས་རྒྱས་ཀྱི་བསྟན་པ་རིན་པོ་ཆེ་དར་
ནས་ལོ་ངོ་སྟོང་ཕྲག་ལྷག་འདས་ཤིང་། དེ་ལ་བརྟེན་ནས་བོད་མི་རིགས་ཀྱི་
སེམས་རྒྱུད་ལ་བྱམས་སྙིང་རྗེ་དང་ལས་འབྲས་ཀྱི་ལྟ་བ། བྱང་ཆུབ་ཀྱི་སེམས་
སོགས་འཛམ་གླིང་གི་ཞི་བདེ་དང་མིའི་རིགས་ཀྱི་ཡར་རྒྱས་ལ་སྨན་པའི་བསམ་
བློ་སྣ་ཚོགས་ཚགས་པ་དང་། རང་གི་ཐུན་མོང་མ་ཡིན་པའི་རིག་གནས་ཀྱང་
ཡར་རྒྱས་གོང་འཕེལ་གྱི་རྩེ་མོར་སོན་ཏེ། ད་ལྟ་འཛམ་གླིང་ན་བོད་རིག་པ་
ཞེས་སྙན་པ་རླུང་ལྟར་འཕུར་བ་འདི་བྱུང་བ་རེད། རྒྱུ་མཚན་དེའི་ཕྱིར་པཎ་
ཆེན་ཐམས་ཅད་མཁྱེན་པ་ཆོས་ཀྱི་རྒྱལ་མཚན་མཆོག་གིས། སངས་རྒྱས་ཆོས་
ལུགས་དོར་ནས་བོད་ཀྱི་རིག་གནས་ལ་ཞིབ་འཇུག་བྱེད་འདོད་པ་ནི་གཞི་རྩ་
དོར་བ་རེད་ཅེས་གསུངས། དེས་ན་བོད་ཀྱི་ཐུན་མོང་མ་ཡིན་པའི་ཆོས་དང་
རིག་གཞུང་ རྒྱུན་འཛིན་དང་ཞིབ་འཇུག བདག་ པས་ གཞན་གཅེས་ཀྱི་
བསམ་བློ་དར་སྤེལ་དུ་གཏོང་བ་ལ་ངེས་པར་དུ་བོད་ཀྱི་ཆོས་ལུགས་དང་རིག་
གནས་ཀྱི་འབྱུང་ཁུངས། སྐྱེ་རྒུ་ཀུན་གྱི་དད་པའི་ཞིང་སར་གྱུར་པའི་ཆོས་སྡེ་
རྣམས་ཀྱི་ལོ་རྒྱུས་ཤེས་དགོས་སོ། །
མཚོ་ལྷོ་བོད་རིགས་ རང་སྐྱོང་ཁུལ་ནི་བོད་ཆོལ་ཁ་གསུམ་གྱི་ཡ་གྱལ་
མདོ་སྨད་རྟའི་ཆོལ་ཁའི་བྱེ་བྲག སྙན་པའི་བ་དན་སྲིད་ན་མཐོ་བའི་མཚོ་



4་ མ ཚོ་ལྷོ་ཁུལ་གྱི་དགོན་སྡེ་དག་གི་ལོ་རྒྱུས་སྙིང་པ་ལུས།
སྔོན་ཁྲི་ཤོར་རྒྱལ་མོའི་ལྷོ་ རྒྱུད་ཀྱི་འཛིན་མའི་ལྟེ་བར་གནས་ཤིང་། ཡུལ་
འདིར་སའི་དགེ་བཅུ་མ་ལུས་ལྷུན་གྱིས་རྫོགས་ཤིང་། རིག་དངོས་དང་གཏེར་
རྫས་སྣ་ཚོགས་ཀྱིས་ཡོངས་སུ་གཏམས་པ་དང་། གནས་འདིར་རིག་གནས་
དར་སྔ་ཞིང་ལོ་རྒྱུས་ཡུན་རིང་ལ། ཡ་རབས་སྤྱོད་བཟང་གི་གཤིས་དང་ལྡན་
པར་མ་ཟད། མཁས་གྲུབ་གཉིས་འཛོམས་ཀྱི་སྐྱེས་ཆེན་དམ་པ་མང་པོས་
ཞབས་ཀྱིས་བཅགས་ཤིང་བྱིན་གྱིས་བརླབས་པ་དང་། ཉམས་རྟོགས་ཀྱི་ཀློང་
བརྡོལ་ཞིང་རིམ་གཉིས་ཀྱི་རྣལ་འབྱོར་ལ་མངའ་བརྙེས་པའི་མཁས་གྲུབ་ཀྱི་སྐྱེས་
བུ་ས་ཆེན་གྱི་རྡུལ་ལ་འགྲན་པ་ལྟ་བུ་བྱུང་ཞིང་། དེ་དག་གིས་རྒྱལ་བའི་བསྟན་
པ་རིན་པོ་ཆེ་བཤད་སྒྲུབ་ཟུང་གིས་སྤེལ་བའི་གདན་ས་དང་དགོན་གནས་མང་
དུ་བསྐྲུན་པའི་ཡུལ་གྲུ་ཞིག་ཀྱང་ཡིན།
རང་རེའི་ཁུལ་འདིའི་ཡུལ་གྱི་སའི་རྒྱ་ཁྱོན་ལ་སྤྱི་ལེ་གྲུ་བཞི་མ་བཞི་ཁྲི་དྲུག་
སྟོང་ལྷག་ཡོད་ཅིང་། དེར་འཚོ་བའི་བོད་མིའི་གྲངས་འབོར་ཆིག་འབུམ་
བརྒྱད་ཁྲི་ལྷག་ཡོད་ལ། ཁུལ་ཡོངས་སུ་རྫོང་ལྔ་དང་སྲིད་ཨུ་གཅིག་ཡོད་པ་
དང་དེའི་མངའ་ཁོངས་སུ་ནང་པ་སངས་རྒྱས་པའི་དགོན་སྡེ་ཆིག་བརྒྱ་སུམ་ཅུ་
ཙམ་ཡོད།
ཏང་གི་མི་རིགས་སྲིད་ཇུས་དང་ཆོས་ལུགས་སྲིད་ཇུས་དངོས་འབེབས་
བྱས་རྗེས། རིམ་པ་གོང་མས་ཆོས་ལུགས་རིག་གནས་དང་དགོན་སྡེའི་ལོ་རྒྱུས་
སོགས་ལ་ དོ་སྣང་བྱས་ཤིང་། ཆོས་ལུགས་རིག་གནས་ ཀྱིས་ འགྲོ་ བ་ མིའི་
རིགས་ཀྱི་བསམ་བློའི་དཔལ་ཡོན་དར་སྤེལ་ལ་རམ་འདེགས་བྱེད་ཐུབ་པར་གྱུར་
པས། རང་རེའི་ཁུལ་གྱི་དགོན་སྡེ་ཁག་གི་ལོ་རྒྱུས་རྩོམ་སྒྲིག་བྱ་བ་འདི་ནི་
དགོས་གལ་ཤིན་ཏུ་ཆེ་སྟེ། རྒྱུ་མཚན་ནི་གཅིག་ན། ཉེ་ཆར་རང་རེའི་ཁུལ་



གླེང་གཞི།
，
5，
་
་་་་་་
-
---
-
-
ལ་དགོན་སྡེ་སོ་སོའི་ལོ་རྒྱུས་ཆ་ཚང་ཞིང་ལེགས་སྒྲིག་བྱས་པ་ཞིག་མཐོང་རྒྱུ་མེད་
པ་དང་། གཉིས་སུ《མདོ་སྨད་ཆོས་འབྱུང་》སོགས་གདན་རབས་དང་ལོ་
རྒྱུས་རྣམས་སུ་མདོར་བསྡུས་ཙམ་རེ་ལས་མེད་པ་དང་། དགོན་སྡེ་དག་ལས་
ལལ་ཞིག་སྤྱི་ཚོགས་ཀྱི་འཕོ་འགྱུར་དབང་གིས་ད་ལྟ་མིང་ཙམ་ལས་མེད་ཅིང་།
འགའ་ཞིག་འདེབས་འཕྱི་བས་ལོ་རྒྱུས་ཡིག་ཐོག་ཏུ་མ་བཀོད་པ་མང་བ་དང་།
གསུམ་ན་ཡང་དགོན་སྡེ་མང་པོ་ཞིག་ལ་སྔོན་ཆད་གདན་རབས་ལོ་རྒྱུས་དང་།
བསྟན་འཛིན་གྱི་མཁས་གྲུབ་དང་བླ་སྤྲུལ་རིམ་བྱོན་གྱི་རྣམ་ཐར་དང་རྟོགས་
བརྗོད་སོགས་ཡོད་མོད། འོན་ཀྱང་ཆབ་སྲིད་ཀྱི་འགྱུར་ལྡོག་སོགས་ཀྱི་དབང་
གིས་གོད་ཆག་དང་བོར་བརླག་ཏུ་སོང་བ་དང་ལ་ལ་ཆ་མི་ཚང་བར་གྱུར་འདུག་
པས། དེང་གི་ཆར་འདི་དག་གི་ལོ་རྒྱུས་རྩད་གཅོད་དང་རྩོམ་སྒྲིག་མ་བྱས་ཚེ་
ནམ་ཞིག་འདི་དག་གི་ལོ་རྒྱུས་རྣམས་ལྐོག་ཏུ་གྱུར་ཏེ་ཤེས་ཐབས་མེད་པ་ཞིག་
ཡོང་ངེས་རེད། དེའི་ཕྱིར། མཚོ་ལྷོ་བོད་རིགས་རང་སྐྱོང་ཁུལ་ཆོས་ལུགས་
ཅུའི་རྒྱབ་སྐྱོར་འོག (པུལ་ནང་བསྟན་མཐུན་ཚོགས་དང་ཀྲུང་གོའི་བོད་
བརྒྱུད་ནང་བསྟན་མཐོ་རིམ་སློབ་གླིང་བོད་བརྒྱུད་ནང་བསྟན་ཞིབ་འཇུག་ཁང་
གཉིས་མཉམ་འབྲེལ་གྱིས་ཐུགས་ཁུར་ཟབ་བཞེས་གནང༌ སྟེ། མཚོ་ལྷོའི་
དགོན་སྡེ་རྣམས་ཀྱི་ལོ་རྒྱུས་འདི་རྒྱ་ཆེའི་མང་ཚོགས་ཀྱི་སྤྱན་སྔར་འབུལ་ཐུབ་པ་
བྱུང་ལ། འདི་ནི་ཁུལ་ནང་བསྟན་མཐུན་ཚོགས་ཀྱིས་མགོ་ཁྲིད་བྱས་འོག་ན་
གཞོན་རྩོམ་སྒྲིག་པ་འགས་དགོན་སྡེ་སོ་སོས་སྤུད་པའི་མ་ཕྱི་གཞིར་བཟུང་ཞིང་།
སྔོན་གྱི་གདན་རཔས་ཆོས་འབྱུང་དང་། རྣམ་ཐར་སོགས་ལ་ཁུངས་བཅོལ་ཏེ་
རྩོམ་སྒྲིག་བྱས་པ་ལགས་པས། འདིའི་རྩོམ་སྟངས་ནི་གཞན་ལ་ངོ་སྤྲོད་མདོར་
བསྡུས་བྱེད་པའི་རྟེན་དུ་མཁོ་བ་དང་། བློ་རབ་འབྲིང་ཐ་མ་ཀུན་གྱིས་བལྟ་



：6，
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་པ ས ས
བདེ་ཞིང་འཛིན་བདེ་བའི་ཆེད་དུ་ཚིག་དོན་གོ་སླ་ཞིང་སྐབས་བབ་ཀྱི་གནད་
ཐོན་པའི་སྒོ་ནས་དགོན་སྡེ་སོ་སོའི་གནས་ཡུལ་དང་། འཕེལ་འགྲིབ་ཀྱི་ལོ་
རྒྱུས། བཟོ་བཀོད་ཀྱི་རྒྱ་ཁྱོན། གྲུབ་མཐའ་གང་དུ་གཏོགས་པ། བླ་སྤྲུལ་
དང་དགེ་བཤེས་རིམ་བྱོན། སྐུ་གསུང་ཐུགས་རྟེན་དང་འཆད་ཉན་སྒོམ་སྒྲུབ་
ཀྱི་ཕྱག་སྲོལ་དར་ཚུལ། ཆོས་སྒོ་སླར་ཕྱེའི་སྐབས་ཀྱི་དར་འཕེལ་ སོགས་
མཚམས་སྦྱོར་འོས་ཤིང་འཚམས་པ་ཞིག་བྱས་ཡོད་པ་རེད།
འདིའི་རྩོམ་ སྒྲིག་གི་བྱ་ བས་ མཚོ་ལྷོའི་ཆོས་ལུགས་ རིག་ གནས་ དང་།
དགོན་སྡེ་སོ་སོའི་ལོ་རྒྱུས་ལ་རྒྱུས་ལོན་དང་ཞིབ་འཇུག་ལ་མཐུན་འགྱུར་ལེགས་
པོ་བསྐྲུན་ཡོད་པར་མ་ཟད། ལོ་རྒྱུས་ཀྱི་ཉམས་མྱོང་གིས་ཕྱི་རབས་པ་རྣམས་
ལ་སློབ་གསོ་དང་རྟིང་སྐུལ་བྱས་ཏེ་སྔོན་བྱུང་རྒྱུན་འཛིན་དང་། མ་འོངས་
གསར་བཏོད་ཀྱི་སྒོ་ནས་རང་གི་མི་རིགས་དང་རང་གི་རྒྱལ་ཁབ་ལ་དགའ་ཞེན།
སྤྱི་ཚོགས་ཀྱི་ལས་དོན་མཐའ་འཁྱོལ་བ་བྱེད་རྒྱུའི་ཐད་དུ་བྱས་རྗེས་མི་དམན་པ་
ཞིག་ཀྱང་བཞག་ཡོད་པ་ཡིན་ནོ། །
ཞེས་ལཱ་མོ་ཡོངས་འཛིན་བློ་བཟང་མཁས་གྲུབ་རྒྱ་མཚོས།
སྤྱི་ལོ༡༩༩༩ཟླ༣པའི་ཚེས༥ལ།



མཚོ་ལྷོ་བོད་རིགས་རང་སྐྱོང་ཁུལ་གྱི་གནས་ཚུལ་མདོར་བསྡུས།
：7 .
མཚོ་ལྷོ་བོད་རིགས་རང་སྐྱོང་ཁུལ་གྱི་
གནས་ཚུལ་མདོར་བསྡུས། །
མཚོ་ལྷོ་བོད་རིགས་རང་སྐྱོང་ཁུལ་ནི་གནའ་བོའི་གྲོང་ཁྱེར་ཟི་ལིང་ནས་
ལྷོ་རུ་སྤྱི་ལེ་བརྒྱ་དང་བཞི་བཅུས་ཆོད་པའི་གནས། མཚོ་སྔོན་ཁྲི་ཤོར་རྒྱལ་
མོའི་གཡས་འགྲམ། རི་བོ་ཉི་ཟླའི་འདབས་རོལ་གྱི་ཆབ་ཆ་གྲོང་བརྡལ་གྱི་
པང་བར་ཆགས་ཡོད། ཁུལ་འདི་ལ་ལུང་གཡང་འགག་སྲིད་ཨུ་དང་གུང་ཧོ་
རྫོང་། ཁྲི་ཀ་རྫོང་། ཀོས་ནན་རྫོང་། ཐུན་ཏེ་རྫོང་། ཞིན་ཧེ་རྫོང་
བཅས་སྲིད་ཨུ་པགཅིག་དང་རྫོང་ལྔ་ཡོད། ཁུལ་ཡོངས་ཀྱི་ཡུལ་གྲུའི་སྤྱིའི་རྒྱུ་
ཁྱོན་ལ་སྤྱི་ལེ་གྲུ་བཞི་མ་བཞི་ཁྲི་དྲུག་སྟོང་ཡོད་ལ། མི་གྲངས་སུམ་འབུམ་
བརྒྱད་ཁྲི་ལྷག་ཡོད་པ་དེའི་ནང་བོད་རིགས་ཉིས་འབུམ་ཆིག་ཁྲི་བརྒྱད་སྟོང་བཞི་
བརྒྱ་ལྷག་ཡོད་ཅིང་སྤྱིའི་མི་གྲངས་ཀྱི་བརྒྱ་ཆའི་ང་དྲུག་ཟིན་པ་དང་། རྒྱུ་
རིགས་ཆིག་འབུམ་སུམ་ཁྲི་དགུ་སྟོང་ལྔ་བརྒྱ་ཙམ་ཡོད་པས་སྤྱིའི་མི་གྲངས་ཀྱི་
བརྒྱ་ཆའི་སོ་ལྔ་དང་གྲངས་ཆུང་བརྒྱད་ཟིན། ཧོས་རིགས་ཉིས་ཁྲི་བཞི་སྟོང་
ལྷག་ཡོད་ཅིང་། སྤྱིའི་མི་གྲངས་ཀྱི་བརྒྱ་ཆའི་དྲུག་དང་གྲངས་ཆུང་གཉིས་
ཟིན། ཧོར་རིགས་སུམ་སྟོང་བཞི་བརྒྱ་ལྷག་ཡོད་པས་སྤྱིའི་མི་གྲངས་ཀྱི་བརྒྱ་
ཆའི་ཐིག་དང་གྲངས་ཆུང་བརྒྱད་བདུན་ཟིན། སོག་རིགས་ཉིས་སྟོང་བརྒྱུད་
བརྒྱ་གོ་བཞི་ཡོད་པས་སྤྱིའི་མི་གྲངས་ཀྱི་བརྒྱ་ཆའི་ཐིག་དང་གྲངས་ཆུང་བདུན་



• 8，
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ས་ཡ
བཞི་ཟིན་པ་ཡིན། ཁུལ་འདི་ཤར་ཕྱོགས་སུ་མཚོ་ཤར་ས་ཁུལ་དང་རྨ་ལྷོ་ཁུལ་
སོགས་ལ་འབྲེལ་ཞིང་། ལྷོ་མཐའ་མགོ་ལོག་རྨ་ཆེན་རྫོང་དང་ནུབ་མཐའ་
མཚོ་ནུབ་ཁུལ། བྱང་མཐའ་མཚོ་སྔོན་པོས་ཆོད་པའི་མཚོ་བྱང་ཁུལ་སོགས་ལ་
འབྲེལ་ཡོད་དོ། །
ཁུལ་འདིའི་ས་རྒྱུ་ཆེ་ཞིང་རང་བྱུང་ཁོར་ཡུག་གི་རྣམ་པ་མཛེས་སྡུག་ལྡན་
ལ། མིང་དུ་གྲགས་པའི་མཛེས་ལྗོངས་ཉི་ཟླ་རི་བོ་དང་འཛམ་གླིང་སྟེང་ཆེས་
ཆེ་བའི་མཐོ་སྒང་ཚྭ་མཚོ་ཁྲི་ཤོར་རྒྱལ་མོ། རྨ་ཀླུང་རིང་མོའི་སྟོད་རྒྱུད་ཀྱི་ཆུ་
གློག་ས་ཚིགས་དང་པོ་ལུང་གཡང་འགག་མིས་བཟོས་ཆུ་མཛོད་ཆེན་མོ་སོགས་
ཡུལ་འདིའི་ཁོངས་སུ་མཆིས་ཤིང་། གཡུ་ཡི་མེ་ལོང་ལན་བརྒྱར་ཕྱིས་འདྲའི་
རང་བྱུང་གི་ས་བ།དན་ཏེ་སྤང་ལྗོངས། གནམ་གྱི་ཀ་བ་ལྟ་བུའི་ས་འཛིན་གྱི་
ཕྲེང་བ། གཡུ་འབྲུག་ ས་ལ་རྒྱུ་འདྲའི་ཆུ་ཀླུང་གཙང་བོ་སོགས་ཀྱིས་ཀྱང་
ཡོངས་སུ་བརྒྱན་ཡོད་པས་འཆི་མེད་དགའ་ཚལ་པ་ཉིས་པ་ལྟ་བུར་གྲུབ་བོ། །
འདིར་རིན་ཐང་ཆེ་བའི་རི་སྐྱེས་སྲོག་ཆགས་དང་སྐྱེས་དངོས་རྩ་ཆེན་མང་པོ་
མཆིས་པར་མ་ཟད། ཐོན་ཁུངས་སྣ་ཚོགས་ཕུན་སུམ་ཚོགས་པ་སྟེ། ཞིན་
ཧེ་རྫོང་དུ་གསེར་དང་ཟངས། རྡོ་སོལ། ཞ་ཉེ་དང་ཏི་ཚ་ལ་སོགས་པའི་
གཏེར་ཁ་དང་། ཐུན་ཏེ་རྫོང་དུ་དངུལ་ ཆུ་དང་ལུའུ་ལྕགས་ དཀར་པོའི་
གཏེར་ཁ། གུང་ཧོ་རྫོང་དུ་རྡོ་སྣུམ་དང་རྡོ་ཀ་མ་རུ་ལ་སོགས་པའི་གཏེར་ཁ་
མང་ཞིང་། ཚ་རླངས་ཀྱི་ཐོན་ཁུངས་ལ་ཁྲི་ཀའི་བདེ་སྐྱིད་ཆུ་ཁོལ་དང་ཆུ་ནག་
ཆུ་ཁོལ། རྩི་གོར་ཐང་གི་མངའ་ཁོངས་ཀྱི་ཨ་རིག་ཆུ་ཚན། ཆབ་ཆའི་
མཁས་ཚེ་ཆུ་ཁོལ་སོགས་ཀྱང་ཁུལ་འདིའི་མངའ་ཁོངས་སུ་ཡོད། ཡུལ་འདི་རུ་
གནའ་བོའི་དུས་ཀྱི་རིག་གནས་ཤུལ་བཞག་མང་པོ་མཆིས་ཏེ་སྤྲེལ་ནག་ཞིང་གི་



མཚོ་ལྷོ་བོད་རིགས་རང་སྐྱོང་ཁུལ་གྱི་གནས་ཚུལ་མདོར་བསྡུས། ： 9：
མངའ་ཁོངས་སུ་ཆེ་ཇི་རྒྱུ་མཁར་དང་རྡོ་མཁར། ཁྲི་ཀའི་ཡུལ་དུ་ཁྲི་ཀའི་རྒྱུ་
མཁར། མང་གཞུང་། འབའ་གཞུང་། རྩི་གོར་ཐང་བཅས་ཀྱི་མངའ་
ཁོངས་སུའང་གནའ་བོའི་དུས་ཀྱི་མཁར་ཤུལ་དང་རྡོ་ཆས་གསར་རྙིང་དུས་
སྐབས་ཀྱི་ཤུལ་བཞག་རིག་གནས་ཀྱང་མང་པོ་ཡོད་པར་མ་ཟད། ཁྲི་ཀའི་
ཧོར་ཀྱུ་དང་ཆབ་ཚའི་ས་གྲུ་བཞི་སོགས་ནས་གླང་ཆེན་གྱི་འགྱུར་རྡོ་རྙེད་པ་དང་།
འབའ་མདོའི་བང་སོ་དང(རྫོང་རིའི་རིག་གནས)། ཀོས་ནན་རབ་འོག་ནས་
(རབ་འོག་རིག་གནས)རྙེད་པའི་ཟངས་ཀྱི་མེ་ལོང་སོགས་རིག་གནས་ཤུལ་
བཞག་མང་པོ་བྱུང་བས་གནའ་བོའི་དུས་ཀྱི་ལོ་རྒྱུས་ལ་ཞིབ་འཇུག་བྱེད་པར་
རིན་ཐང་བྲལ་བའི་རྒྱུ་ཆ་གསར་སྐྲུན་བྱས་ཡོད། ཁུལ་ཡོངས་སུ་ཆོས་ལུགས་
བྱ་འགུལ་སྤེལ་ཡུལ་ཏེ་དགོན་སྡེ་དང་ལྷ་ཁང་གི་རིགས་བརྒྱ་དང་སུམ་ཅུ་ཙམ་
ཡོད་ལ། དེའི་ནང་དགེ་ལུགས་པའི་དགོན་སྡེ་དོན་གསུམ་དང་རྙིང་མའི་
དགོན་སྡེ་ཞེ་བདུན། བཀའ་བརྒྱུད་པའི་དགོན་སྡེ་གཅིག གཡུང་དྲུང་
བོན་གྱི་དགོན་སྡེ་དྲུག་ཡོད་པ་ཡིན་ནོ། །
རང་སྐྱོང་ཁུལ་འདི་སྤྱི་ལོ1953ལོར་དབུ་ཚུགས་པ་ནས་བགྲང་བྱ་ཞེ་
དྲུག་གི་ རིང༌། ཏང་ གི་ སྲིད་ཇུས་ བཟང་ པོའི་ ཉིན་ བྱེད་ ལ་ བརྟེན་ནས།
ཞིང་ཕྱུགས་བཟོ་ལས་དང་དཔལ་འབྱོར་ཚོང་ཟོང་། རིག་གནས་སློབ་གསོ་
བཅས་ཀྱི་ལས་རིགས་ཐམས་ཅད་ལ་གནམ་ས་ལྟ་བུའི་འགྱུར་ལྡོག་བྱུང་ཡོད་
ཅིང་། དེ་ལྟའི་བློ་ཡིད་ལས་འདས་པའི་འགྱུར་ལྡོག་དེ་ཡང་དུས་ཡུན་ཐུང་ངུ་
ཞིག་གི་ནང་དུ་རང་བྱུང་ལྷུན་གྱིས་གྲུབ་པ་ཞིག་མ་ཡིན་པར། ལོ་བཅུའི་ལས་
སྒྲུབ་དང་ལོ་བཅུའི་ཟིང་སློང་། ལོ་བཅུའི་བསྐྱར་གསོ། ལོ་བཅུའི་འཕེལ་
རྒྱས་བཅས་ཀྱི་ཀྱག་ཀྱོག་གི་བཤུལ་ལམ་རིང་མོ་བརྒྱུད་དེ་ནར་སོན་ཞིང་འཚར་



·10 ·
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས༑
ལོངས་བྱུང་བ་ཡིན་ནོ། ། དེང་གི་ སྐབས་ འདིར་ ཡང་ རིགས་ སོ་ སོའི་ མི་
དམངས་རྣམས་མཐུན་སྒྲིལ་གཅིག་གྱུར་དང་སྟོབས་ཤུགས་མཉམ་སྐྱེད་སྒོས།
ཏང་གི་བཅོས་བསྒྱུར་སྒོ་འབྱེད་ཀྱི་སྲིད་ཇུས་བཟང་པོའི་ལམ་ཆེན་སྟེང་མདུན་དུ་
བསྐྱོད་ནས། མཚར་སྡུག་འོད་སྟོང་འབར་བའི་མ་འོངས་རྫོགས་ལྡན་གྱི་དུས་
སྟོན་གསར་བ་བསུ་བར་མངོན་པར་ཕྱོགས་བཞིན་མཆིས་སོ། །



ཁྲི་ཀ་རྫོང་གི་གནས་ཚུལ་མདོར་བསྡུས།
་་་་་
• 11 •
ཁྲི་ཀ་རྫོང་གི་སྐོར།
ཁྲི་ཀ་རྫོང་གི་གནས་ཚུལ་མདོར་བསྡུས།
དེ་ཡང་མཚོ་སྔོན་ཁྲི་ཤོར་རྒྱལ་མོའི་ལྷོ་ཕྱོགས་སུ་གནས་པའི་མཚོ་ལྷོ་བོད་
རིགས་རང་སྐྱོང་ཁུལ་ལ་ལུང་གཡང་སྲིད་ཨུ་དང་རྫོང་ལྔ་ཡོད་པའི་ནང་ཚན།
ཁྲི་ཀ་གསེར་མོ་ལྗོངས་ཞེས་གྲགས་པ་འདི་ཉིད། ཆབ་ཆོ་ནས་ ཤར་ལྷོའི་
ཕྱོགས་སུ་སྤྱི་ལེ་ཆིག་བརྒྱ་དྲུག་ཅུས་ཆོད་པའི་སར། ཆུ་བོ་གསེར་གྱི་མངལ་
ལྡན་ཏེ་རྨ་ཀླུང་རིང་མོ་ས་དབྱིབས་ནོར་བུ་དགའ་འཁྱིལ་ལྟ་བུ་ལ་གཡས་སུ་ཕྱི་
སྐོར་ནང་སྐོར་དུ་འབབ་པའི་ཁུགས་པ་དང་པོའི་ནང་ངོས་སུ་ཆགས་ཡོད་ལ།
ཡུལ་འདིར་ཁྲི་ཀ་ཞེས་ཐོགས་ཚུལ་ལ་ངག་རྒྱུན་དང་འདྲེས་པའི་བཤད་ཚུལ་དུ་
མ་ཞིག་མཆིས་ཀྱང༌། དོན་དངོས་སུ་ཡུལ་མིང་འདི་ནི་བོད་བཙན་པོའི་རྒྱལ་
རབས་མ་ཉམས་པའི་དུས་སུ་མདོ་སྨད་འདིར་འོ་ཞ་སྟོང་སྡེ་དྲུག་དང་མཐོང་
ཁྱབ་ཁྲི་སྡེ་བ།ནས་པར་གྲགས་པ་ལས་མཐོང་ཁྱབ་ཁྲི་སྡེའི་ཁྲི་དཔོན་གྱི་གཞིས་ཀ་
ཡུལ་འདིར་ཡོད་སྟབས་དེ་ལྟར་ཐོགས་པ་ཡིན་པར་ངེས་ཏེ། མིང་རྒྱལ་རབས་
སྐབས་ཀྱི་ཁྲི་དཔོན་གྱི་ཐམ་ག་ཞིག་ད་ལྟའི་བར་ཡོད་པ་ལས་དོན་དེ་གསལ་བོར་
རྟོགས་ཐུབ། ད་ལྟ་རྫོང་འདིར་གྲོང་བརྡལ་གཅིག་དང་ཞང་བདུན་ཡོད་ཅིང་།
སྡེ་བ་བརྒྱ་དང་བཞི་ཡོད། ཡུལ་གྲུའི་སྤྱིའི་རྒྱ་ཁྱོན་ལ་སྤྱི་ལེ་གྲུ་བཞི་མ་སུམ་སྟོང་



：12 · མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས། _
བདུན་བརྒྱ་ལྷག་ཡོད་ལ། རྒྱུ་བོད་གཙོས་མི་གྲངས་བསྡོམས་པས་དགུ་ཁྲི་ཉིས་
སྟོང་ལྷག་ཡོད་དོ། །
རྫོང་སྲིད་གཞུང་ནི་གོང་བ་དང་ཀོ་ར། ཀབ་རོན་བཅས་ལུང་བ་
གསུམ་གྱི་མདའ་རུ། ད་ལྟའི་ཧོ་དབྱིན་གྲོང་བརྡལ་ཞེས་པའི་གནས་སུ་ཆགས་
ཡོད་ཅིང་། ཤར་ཕྱོགས་སྲིན་པོའི་རྫ་རྒྱུད་ཀྱི་གོང་བ་ལུང་བའི་ཕྱོགས་སུ་སྐྱེ་བ་
ཚོ་སྒོ་དྲུག་དང་ཆོས་ཚ་དང་དམེ་ཀྱཱ་སོགས་གཅན་ཚ་རྫོང་ཁོངས་སུ་འབྲེལ་
འདུག་ལ། ཀོ་རའི་ལུང་སྟོད་ལྷོ་ནུབ་ཕྱོགས་ཀྱི་འཕྲང་དམར་ཚོ་བཅུ་གཉིས་
ཀྱི་ནང་ཚན་རྐང་ཚ་གོང་ཞོལ་ཚོ་སྒོ་དྲུག་ནི་རོང་བོ་བློན་ཆོས་དང་འབྲེལ་ཡོད།
ཀབ་རོན་ལུང་བའི་སྟོད་ཕྱོགས་ཀྱི་ཀབ་རོན་གཞུང་དང་སྟོང་ཆེ། རུ་སྡུན་
སོགས་ཀྱང་ཀོས་ནན་གྱི་མགོ་མང་དང་བྱ་མདོ་སོགས་སུ་འབྲེལ་ཡོད། རྨ་
ཆུའི་ཕར་ངོས་ཟོ་དགུའི་རྫ་འདབས་ཀྱི་བྱང་ཕྱོགས། སྒོ་མེ་བར་མ་ལྷ་ཁང་
ཐང་ཆུ་ནག་དང་སྟག་ལུང་། གཡུ་ཚ་སོགས་གུང་ཧོ་རྫོང་ཁོངས་སུ་འབྲེལ་
ཞིང་། བྱང་ཤར་མཚམས་ཀྱི་དཀར་བརྗིད་དང་ལྕང་ར་སོགས་སྐུ་འབུམ་སྟེ་
ད་ལྟའི་ཧོང་ཀྲུང་རྫོང་དང་ཧྭ་ལུང་རྫོང་ལ་འབྲེལ་ཡོད། ཡུལ་འདིའི་མཐའ་
སྐོར་དུ་སྲིན་པོ་དང་བྲག་དཀར། ཟོ་དགུ། རྒོད་རྩེ་སོགས་ས་འཛིན་གྱི་
ཕྲེང་བས་ལེགས་པར་བརྒྱན་ཅིང་ཁོ་ར་ཁོར་ཡུག་ཐམས་ཅད་ལྗོན་ཤིང་དང་
འབྲས་ལྡན་འཁྲི་ཤིང་སྣ་ཚོགས་ཀྱིས་ཡོངས་སུ་བཀླུབས་པས་ཡིད་འོང་གི་སྐྱེད་
ཚལ་ཉམས་དགའ་བ་ཞིག་ཡིན་ལ། ས་འདིར་ས་གཤིས་བཟང་ཞིང་གནམ་
གཤིས་ཀྱི་དྲོད་གྲང་སྙོམས་པ། མཁའ་དབུགས་གཙང་བ་སོགས་ཡུལ་གྱི་དགེ་
མཚན་མང་དུ་མཆིས་ཤིང་། ཇི་སྐད་དུ། མཁས་དབང་དོར་ཞི་གདོང་
དྲུག་སྙེམས་པའི་བློ་ལྡན་མཆོག་གིས། ཁྲི་རལ་ཅན་གྱི་རལ་བའི་མཆོད་རྟེན་



ཁྲི་ཀ་རྫོང་གི་གནས་ཚུལ་མདོར་བསྡུས།
， 13，
དང་། ། འཇམ་དབྱངས་ས་པཎ་མུ་ཏིག་ལྷ་ཁང་སོགས། ། རྟེན་གསུམ་
རིན་ཆེན་དོ་ཤལ་གཟི་འབར་བའི། ། ཁྲི་ཀ་ཞེས་གྲགས་གསེར་ལྡན་དགའ་མ་
མཛེས། །ཕྱི་ཡི་རྟེན་འབྲེལ་སོ་ཆུ་གནམ་གཤིས་བཟང་། ། ནང་གི་རྟེན་
འབྲེལ་མི་རྣམས་ཤེར་བརྩོན་ཆེ། ༑ གསང་བའི་རྟེན་འབྲེལ་ཡུལ་ལྷའི་གྲོགས་
བཙན་པས། ། ཆོས་ནོར་དཔལ་ཡོན་དབྱར་གྱི་མཚོ་ལྟར་འཕེལ། །ཞེས་
བསྔགས་པ་དོན་མཐུན་གྱི་གསུང་གི་དབྱར་སྐྱེས་རྔ་གསང་ལྷུག་པར་རྒོད་པའི་
ཡུལ་གྲུ་འདིར་འབྲུ་རིགས་སྣ་ལྔ་དང་ཤིང་འབྲས་སྣ་ཚོགས་ཀྱི་སྨིན་འབྲས་ལེགས་
ཤིང་
།: དགོན་སྡེ་ཆེན་པོ་བཞི་དང་མཛེས་ལྗོངས་ཆེན་པོ་བརྒྱད་ལ་སོགས་
པའི་ཡུལ་ལྗོངས་ཀྱང་མང་པོ་ཞིག་མཆིས་སོ། །
ཡུལ་འདིར་ཐང་རྒྱལ་རབས་སྐབས་ནས་བཟུང་བོད་བརྒྱུད་ནང་བསྟན་
ཆོས་ལུགས་སོགས་དར་ཏེ། མཆོག་གསུམ་གྱི་བྱིན་རྟེན་མང་པོ་འགྲོ་བའི་
བསོད་ནམས་ཀྱི་ཞིང་དུ་བཞེངས་སྐྲུན་བྱས་ཡོད་པར་ངེས་ཤིང་། གྲུབ་མཐའ་
རིས་མེད་ཀྱི་དགོན་སྡེ་ཡང་མང་པོ་བྱུང་བས། སྤྱི་ལོ1950ལོར་ཞིང་ཆེན་
འཐབ་ཕྱོགས་གཅིག་སྒྲིལ་པུའུ་ཡིས་སྡོམ་རྩིས་བྱས་པ་ལྟར་ན། སྐབས་དེར་
རྫོང་ཡོངས་སུ་བོད་བརྒྱུད་ནང་བསྟན་དགོན་སྡེ90ལྷག་ཡོད་པར་བཤད་ལ།
སྤྱི་ལོ1958ལོར་རྫོང་འཐབ་ཕྱོགས་གཅིག་སྒྲིལ་པུའུ་ཡིས་སྡོམ་རྩིས་བླངས་པ་
ལྟར་ན། རྫོང་ཡོངས་སུ་ནང་བསྟན་དགོན་སྡེ54ཡོད་པར་བཤད། ད་ལྟ་
རྫོང་ཡོངས་སུ་དགོན་སྡེ་ང་བརྒྱད་ཡོད་པའི་ནང་དགེ་ལུགས་པའི་དགོན་པ་སོ་
གཅིག་དང་རྙིང་མའི་སྔགས་ཁང་ཉི་ཤུ། ལྷ་ཁང་བཞི། གཡུང་དྲུང་བོན་
གྱི་དགོན་སྡེ་གསུམ་ཡོད་ཅིང་བསྡོམས་པས་རབ་བྱུང་པ་དྲུག་བརྒྱ་དྲུག་ཅུ་ལྷག་
དང་གྲོང་སྔགས་བདུན་བརྒྱ་ལྷག་ཡོད། གཤམ་ནས་དགོན་སྡེ་རེ་རེའི་ལོ་རྒྱུས་



• 14，
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
བསྡུས་ཤིང་གོ་བདེའི་ངག་གིས་འབྲི་བར་བྱའོ།།
མི་ཉག་དགོན་བཀྲ་ཤིས་ཆོས་འཕེལ་གླིང་།
ཆོས་སྡེ་འདི་ནི་ཁྲི་ཀ་རྫོང་མཁར་གྱི་ནུབ་འགྲམ་རྨ་ཀླུང་རིང་མོའི་འགྲམ་
རྒྱུད་ཀྱི་མི་ཉག་མཆོད་རྟེན་དཀར་པོའི་གམ་དུ་ཆགས་ཡོད། གྲུབ་མཐའ་ནི་
རི་བོ་དགེ་ལུགས་པའི་སྒྲུབ་སྡེ་ཞིག་ཡིན་ཞིང་སྔོན་སྐུ་འབུམ་བྱམས་པ་གླིང་གི་
དགོན་ལག་ཡིན། མི་ཉག་ཅེས་པ་ནི་བོད་ཀྱི་རུས་ཤིག་ཡིན་ཞིང་ད་ལྟ་འགའ་
ཞིག་གིས་ཞིས་ཞ་ཟེར་བར་ངོས་འཛིན་པ་སྣང་མོད། འོན་ཀྱང་དེ་ཡང་སྔོན་
བོད་ཀྱི་བཙན་པོའི་སྐབས་ཀྱི་བུ་རྒྱུད་བཞིན་ནག་ པོ་ ཅན་ཞིག་གི་རྒྱུད་ལས་
འཕེལ་ཞིང་། མི་ནག་ཅེས་པ་ཟུར་ཆག་ནས་མི་ཉག་ཏུ་གྲགས་པར་མངོན་
ནོ། ། མི་ཉག་དང་འབྲུག་པ་རྒྱལ་པོ་གཉིས་བོད་རྒྱལ་གྱི་སྤུན་གཉིས་སོ་སོར་
ཁམས་ཀྱི་རྒྱལ་པོ་བྱས་ཞེས་ལོ་རྒྱུས་ཀུན་དགའི་མེ་ལོང་དུ་གསུངས། འདི་ལ་
མི་ཉག་དགོན་ཞེས་ཐོགས་དོན་ཡང་ཁྲི་ཀའི་རྒྱུ་མཁར་གྱི་ནུབ་འགྲམ་སྨིས་ལྔ་
བརྒྱ་ཙམ་གྱི་སར། རུས་མི་ཉག་ཅན་གྱི་ཚོ་སྡེ་ཞིག་ཡོད་པ་དེར་དགོན་སྡེ་འདི་
ཚགས་པོས་མི་ཉག་དགོན་ནམ་མི་ཉག་གྲྭ་ཚང་ཞེས་ཐོགས་པ་ཡིན་ནོ། }
ཆོས་སྡེ་འདི་ཐོག་མར་འདེབས་མཁན་ནི་མི་ཉག་བློ་གྲོས་དར་རྒྱས་ཞེས་
པ་དེ་ཡིན་ཞིང་། ཁོང་ནི་རབ་བྱུང་བཅུ་གཅིག་ པའི་ཤིང་ཡོས་ ཏེ་སྤྱི་ལོ
1675ལོར་བུམ་པར་རྟེའུ་ཆུང་དུ་འཁྲུངས། སྐུ་འབུམ་རྒྱུད་པ་བླ་མ་སྐེ་ཀྱུ་
ད་གེ་ལེགས་ལས་རབ་ཏུ་བྱུང༌། དབུས་སུ་ཕེབས་ནས་སློབ་གཉེར་མཐིལ་ཕྱིན་
མཛད་དེ་གསང་ཕུར་དཀའ་བཅུའི་དམ་བཅའ་བཞག མདོ་སྨད་དུ་བྱོན་
ནས་དགུང་ལོ་ཞེ་དགུ་བར་སྐུ་འབུམ་རྒྱུད་པའི་ཁྲིར་བཞུགས། རྭ་ལོའི་ལྕགས་



ཁྲི་ཀའི་མི་ཉག་དགོན་བཀྲ་ཤིས་ཚོས་འཕེལ་གླིང༌།
: 15：
ན
མཁན་ཟུར་དགུ་བའི་ཕྱག་རྒྱུན་བཙུགས་ནས་ཟུར་བཅུ་དྲུག་པ་དང་དགུ་པ་
གཉིས་ ལོ་ ལྟར་ རེས་ མོས་ བྱེད་ པ་དང༌ དེའི་འདོན་ སྒྲིགས་ སོགས་ བཙུམས།
དགུང་ལོ་དོན་ལྔ་བར་སྐུ་འབུམ་ཁྲི་ཆེན་ལ་བཞུགས( ཁྲི་རབས་ཉེར་བདུན་
པ)། སྔ་ཕྱིར་བདེ་གསང་འཇིགས་གསུམ་ གྱི་དབང་དང་སྣར་ཐང་བརྒྱ་རྩ་
སོགས་ཀྱི་རྗེས་གནང་། ལམ་སྔགས་སོགས་ཀྱི་ལུང་ཁྲིད་མང་དུ་གནང་ཞིང་།
སྐྱེས་རབས་སོ་བཞི་བའི་སྟོད་ཆར་འགྲེལ་བ་མཛད། ཁོང་གིས་ཏཱ་ར་ནཱ་ཐའི་
སྐུའི་སྐྱེ་བ་ཕྱི་མ་སྔགས་འཆང་འཕྲིན་ལས་འབུམ་གྱི་སྒྲུབ་གནས་ཁྲི་ཀའི་རྒྱུ་
མ།ཁར་གྱི་ཤར་ཕྱོགས་མི་ཉགཱ་རྫོང་ཐོག་ཏུ་གྲགས་པར་གསང་སྔགས་བདེ་ཆེན་
གླིང་ཕྱག་འདེབས་མཛད། ཕྱིས་སུ་རྒྱུ་མཁར་གྱི་བྱང་ཕྱོགས་མི་ཉག་དགུ་ཐོག་
གི་ཉེ་འགྲམ་དུ་ལྷ་ཁང་བཞེངས་ཏེ་ཕྱོགས་གཉིས་སུ་བསྡད། - འདི་ནི་མི་ཉག་
མགོན་ཁང་ཞེས་མིང་གྲགས་ཅན་དེ་ཡིན་ཞིང་སྐབས་དེར་རྒྱ་མིས་ཀྱང་མཆོད་
བཞིན་ཡོད། རབ་བྱུང་བཅུ་གཉིས་པའི་མཇུག་ཙམ་ལ་ད་ལྟའི་གནས་འདིར་
སྤོས་ཏེ་མཚན་ལ་བཀྲ་ཤིས་ཆོས་འཕེལ་གླིང་ཞེས་གསོལ། སྔར་གྱི་མི་ཉག་
མགོན་ཁང་དེ་སྔོན་གནས་སུ་དགོས་དབང་གིས་བཞག་ཅིང་ཐོག་མའི་གནས་
གཞི་མི་ཉག་རྫོང་ཐོག་ལ་གསང་སྔགས་བདེ་ཆེན་གླིང་ཞེས་མཚན་གསོལ། དེ་
དང་དུས་མཚུངས་སུ་རྨ་ཆུའི་ཕར་ངོས་ཀྱི་ཧོར་ཀྱཱའི་གྲྭ་ཚང་བསམ་གཏན་གྱི་གླིང་
དང་སྲིན་པོའི་རྫ་འདབས་ཀྱི་དགའ་ལྡན་དར་རྒྱས་གླིང་བཅས་ཕྱག་འདེབས་
གནང་། བཤད་རྒྱུན་ལ་ཁྲི་ཀའི་ཡུལ་འདིའི་ས་དབྱིབས་ལྷ་ལྡན་ཆོས་ཀྱི་ཞིང་
ཁམས་དང་འདྲ་བས། སེ་འབྲས་དགེ་གསུམ་གྱི་ཚུལ་དུ་གོང་གི་དགོན་སྡེ་དེ་
དག་བཏབ་ཅེས་གྲགས། དགུང་ལོ་དོན་དགུ་བར་སྐུ་གཤེགས། དེའི་སྤྲུལ་
སྐུ་མི་ཉག་ཚུལ་ཁྲིམས་བསྟན་པའི་ཉི་མ་མཚོ་སྔོན་དུ་རབ་བྱུང་བཅུ་གསུམ་པའི་



• 16 •
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
་་་་་
ཤིང་ཕག(སྤྱི་ལོ1755)ལོར་འཁྲུངས། བུམ་པར་དཔོན་སློབ་ཚུལ་ཁྲིམས་
རྒྱ་མཚོ་ལས་རབ་བྱུང་དང་དགེ་ཚུལ་བསྒྲུབས། སྐུ་འབུམ་ཆོས་གྲྭ་དང་རྒྱུད་
པ་ནས་མདོ་སྔགས་རིག་གནས་མཐའ་དག་ལ་སྦྱངས། སྐྱོར་སྦྱངས་མཚན་
ཕུད་མང་པོ་དང་གཞུང་དུ་མའི་ཚོགས་རྒྱུགས་ལོ་གཉིས་ལ་ཕུལ། ཀུན་མཁྱེན་
འཇིགས་མེད་དབང་པོ་དང་དཔོན་སློབ་ཆུ་རུལ་ཁ་པ་ལས་ཟབ་ཆོས་མང་དུ་
གསན། དགུང་ལོ་སོ་གཅིག་པ་རབ་འདོད་མེ་རྟ(སྤྱི་ལོ1786)ལོར་སྐུ་
འབུམ་ སྨན་ པ་ གྲྭ་ ཚང་ གི་ ཁྲིར( ཁྲི་ རབས་ བརྒྱད་ པ་ ཡིན》བཞུགས་ ཏེ།
དབྱར་ཆོས་སྟེང་ཀུ་རིམ་་གི་རྡུལ་ཚོན་ལ་བརྟེན་པའི་སྒྲུབ་མཆོད་སྦྱིན་སྲེག་
བཅས་པའི་རྒྱུན་གསར་དུ་བཙུགས། སོ་བརྒྱད་པ་ཆུ་གླང(སྤྱི་ལོ1793)
ལོར་རྒྱུད་པའི་ཁྲིར(ཁྲི་རབས་སོ་གཉིས་པ་ཡིན》བཞུགས། ཞེ་བདུན་པ་ཆུ་
ཁྱི་ལོར(1802）སྐུ་འབུམ་གྱི་ཁྲིར་བཞུགས་ཏེ ( ཁྲི་ཆེན་སོ་བརྒྱུད་པ་ཡིན།)
བཙན་ཁང་ཆེན་མོའི་ཁྱམས་ར་ཞིག་གསོ་གནང་། དབང་ལུང་རྗེས་གསུམ་
མང་དུ་གནང་ཞིང་སྔ་ཕྱིར་མི་ཉག་བཀྲ་ཤིས་ཆོས་འཕེལ་གླིང་གི་བླ་བྲང་དུ་རྒྱུན་
བཞུགས་དང་མེ་སྟག( སྤྱི་ལོ1806)ལོ་ནས་བཟུང་བདག་གིར་མཛད་དེ་བཞི་
པའི་སྨོན་ལམ་ བཙུགས། མངའ་བདག་ཁྲི་རལ་བ་ཅན་གྱི་དབུ་ སྐྲ་ ནང་
བཞུགས་ཀྱི་མཆོད་རྟེན་ཞིག་གསོས་དང་གསེར་ཟངས་ཀྱི་ཉི་ཟླ་གཟི་འོད་འཕྲོ་བ་
ཕུལ། སྐུ་འབུམ་ མི་ཉག་སྒར་བ་ནས་སྐུ་ གསུང་ ཐུགས་ རྟེན་མང་པོ་སྤྱན་
དྲངས། གསང་སྔགས་བདེ་ཆེན་གླིང་གི་གཟིམ་ཁང་ཞིག་གསོས་དང་དབྱར་
གནས་བཙུགས། དགུང་ལོ་ང་ལྔ་བ་ལ་རྒྱ་ནག་དང་ང་དགུ་བར་དབུས་སུ་
ཕེབས་པ་སོགས་མཛད་འཕྲིན་ཤིན་ཏུ་རླབས་ཆེ། རེ་གསུམ་པར་སྐུ་གཤེགས་
ཤིང་པུར་སྦྱངས་པས་ཐུགས་ལྗགས་སྤྱན་གསུམ་དང་རིང་བསྲེལ་མང་དུ་བྱོན་པ་



ཁྲི་ཀའི་མི་ཉག་དགོན་བཨཱ་ཤིས་ཚོས་འཕེལ་གླིང་།
•17 .
ཁྲི་ཀའི་མི་ཉག་མཆོད་རྟེན་དང་སྐུ་འབུམ་མི་ཉག་སྒུར་བ་རྣམས་སུ་བཞུགས།
དེའི་སྤྲུལ་སྐུ་མི་ཉག་མཁན་ཆེན་དཔལ་ལྡན་བསྟན་པའི་ཉི་མ་ནི་ས་ཡོས་
ཏེ་སྤྱི་ལོ1819ལ་མཚོ་སྔོན་ཁྲི་ཤོར་རྒྱལ་མོའི་ནུབ་བྱང་ངོས་ཀྱི་མུ་རུའི་རྒྱུད་དུ།
བསྟན་པའི་སྦྱིན་བདག་གུ་ཤྲཱི་བསྟན་འཛིན་ཆོས་རྒྱལ་གྱི་གདུང་རྒྱུད་ལས་བྱུང་།
ཡབ་ཇིང་ཝང་ཚེ་རིང་དོན་གྲུབ་དང་ཡུམ་ལྷ་མོ་སྐྱིད་གཉིས་ཀྱི་སྲས་སུ་འཁྲུངས།
སྐྱབས་རྗེ་ཆུ་བཟང་པ་བློ་བཟང་ཐུབ་བསྟན་རབ་རྒྱས་ཀྱི་དྲུང་ནས་རབ་བྱུང་
དགེ་ཚུལ་བསྙེན་རྫོགས་རྣམས་རིམ་གྱིས་བསྒྲུབས། སྐུ་འབུམ་རྒྱུད་པ་གྲྭ་ཚང་
གི་ཆོས་སྒོར་ཞུགས་ཏེ་མདོ་སྔགས་རིག་གནས་ཀུན་ལ་གསན་སྦྱོང་མཐིལ་ཕྱིན་
མཛད། དགུང་ལོ་ཉེར་གཉིས་པར་སྐུ་འབུམ་སྨན་པ་གྲྭ་ཚང་གི་ཁྲིར་བཞུགས་
（ཁྲི་རབས་སོ་གཉིས་པ)། ཤིང་གླིང(སྤྱི་ལོ1865)ལོར་ཚོགས་ཆེན་གྱི་ཁྲི་ལ་
བཞུགས( ཁྲི་རབས་དྲུག་ ཅུ་ བ་ ཡིན)། ལྕགས་ གླང་སྟེ་ སྤྱི་ལོ 1901ལོར་
གཟུགས་སྐུའི་བཀོད་པ་ཆོས་དབྱིངས་སུ་བསྡུས། །
དེའི་སྤྲུལ་སྐུ་མི་ཉག་ང་ག་དབང་ལེགས་བཤད་རྒྱུ་མཚོ་རབ་ཚེས་ཆུ་སྟག་
སྟེ་སྤྱི་ལོ1902ལོར་འཁྲུངས། སྐུ་འབུམ་བྱམས་པ་གླིང་དུ་མདོ་སྔགས་རིག་
གནས་སྐོར་ལ་ གསན་སྦྱོང་མཛད། སྐུ་འབུམ་ཁྲི་ཆེན་ ལ་ ལན་གཉིས་སུ་
བཞུགས། མཆོད་རྟེན་དཀར་པོར་ཞིག་གསོས་དང་རབ་རྒྱལ་མེ་སྤྲེལ་ཏེ་སྤྱི་ལོ
1956ལོར་ཁོང་གིས་མཐུན་རྐྱེན་སྦྱར་ཏེ་འདུ་ཁང་རྙིང་ བ་ རྒྱ་བསྐྱེད་ཅིང་
གསར་བཞེངས་མཛད། དེའི་ཕྱི་ལོར་གྲྭ་ཚང་འདིར་དཔལ་དུས་ཀྱི་འཁོར་
ལོའི་ཆོ་གའི་ཕྱག་ལེན་གསར་དུ་བཙུགས་ཤིང་། རྒྱ་ཡག་བློ་བཟང་བསྟན་
པའི་རྒྱལ་མཚན་དང་། ཆེ་ཤོས་བློ་བཟང་ལུང་རིགས་རྒྱ་མཚོ། སྐེ་ཀྱཱ་བློ་
བཟང་བསྟན་པའི་སྒྲོན་མེ། རྭ་ཁོ་སྤྲུལ་སྐུ་སོགས་སྐུ་འབུམ་གྱི་བླ་སྤྲུལ་མང་པོ་



：18
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
གདན་དྲངས་ནས་འདུ་ཁང་ལ་རབ་གནས་ཀྱི་ཆོ་ག་རྒྱས་པ་མཛད། རབ་
རྒྱལ་ས་ཁྱི་སྟེ་སྤྱི་ལོ1958ལོར་ཁྲི་མོན་དུ་གཤེགས་སོ། ：
རྟེན་དང་བརྟེན་པའི་སྐོར་ལ། རྟེན་གྱི་གཙོ་བོ་མི་ཉག་མཆོད་རྟེན་
ཡིན་ཞིང༌། འདུ་ཁང་ནང་དུ་འཕགས་ཡུལ་ནས་གདན་དྲངས་པའི་བྱམས་སྐུ་
བྱིན་ཅན་དང་རྒྱ་ནག་ནས་སྤྱན་དྲངས་པའི་བྱམས་པ། གསེར་ཟངས་ལས་
གྲུབ་ པའི་ སྟོང་ སྐུ་ བཅས་ ཀྱིས་ གཙོས་ སྐུ་ གསུང་ ཐུགས་ རྟེན་ མང་ པོ་ དང་།
མཆོད་རྫས་དང་མཆོད་ཆས་རིགས་མ་ཚང་བ་མེད་པ་བཞུགས། མི་ཉག་སྒོར་
བར་ལྷ་མོ་རིག་བྱེད་མ་དང་མཁའ་སྤྱོད་མ། འཇམ་དབྱངས་སོང་།ས་གསེར་གྱི་
རྒྱན་ལྡན་བྱིན་རླབས་ཅན་མང་པོ་བཞུགས།
ཆོས་ཐོག་གི་སྐོར་ནི། , དགོན་འདི་སྔོན་སྐུ་འབུམ་གྱི་དགོན་ལག་ཡིན་
པས་འདོན་པ་དང་ཕྱག་ལེན་སོགས་སྐུ་འབུམ་རྒྱུད་པ་གྲྭ་ཚང་དང་ཕལ་ཆེར་
མཚུངས་ཤིང་། ལོ་རེར་རྒྱ་ལོའི་སྨོན་ལམ་ཉིན་ལྔ་དང་གསུམ་པའི་མཆོད་པ་
ཉིན་བཅུ། ཟླ་ བཞི་ བར་ ཀུན་ རིག་ སྒྲུབ་མཆོད་ སྦྱིན་ སྲེག་ དང་ བཅས་ པ།
དྲུག་ངཔར་སྨོན་ལམ་ཉིན་གསུམ། དེ་མི་ཉག་མགོན་ཁང་དུ་འཚོགས་དགོས་
ཤིང་བཅོ་ལྔ་ནས་བཟུང་དབྱར་གནས། ཟླ་དགུ་པར་ཡ་མ་ར་ཛ་དང་ སེང་
གདོང་། ཉེར་གཉིས་ནས་བཟུང་སྨྱུང་གནས། ཟླ་བཅུ་བར་ལྔ་མཆོད་ཉིན་
ལྔ། བཅུ་གཅིག་པའི་ནང་གདུགས་དཀར་ཟློག་ཆེན་ཉིན་བདུན། བོད་
ལོའི་གཏོར་སྒྲུབ་ཉིན་གསུམ་ལ་མི་ཉག་མགོན་ཁང་དུ་ཚོགས་ཏེ་རྒྱུན་པ་གཏོར་བརྗེ་
བ་བཅས་སོ། །
དགོན་པའི་རྩ་འཛུགས་ནི་སྔར་སྲོལ་ལ་བླ་མ་རྡོ་རྗེ་འཛིན་པ་དང་དབུ་
མཛད། དགེ་བསྐོས། མཆོད་གཡོག་ རྒན་པ་བཞི་བཅས་ཀྱིས་དགོན་



ཁྲི་ཀའི་མི་ཉག་དགོན་བཀྲ་ཤིས་ཆོས་འཕེལ་གླིང༌།
་ 19，
པའི་བྱ་བ་ཐམས་ཅད་འཛིན་སྐྱོང་བྱེད་དགོས་ལ། ཐུབ་བསྟན་ཡང་དར་གྱི་
སྐབས་སུ་སྔར་སྲོལ་བསྒྱུར་ནས་དགོན་པའི་དམངས་གཙོ་དོ་དམ་ཨུ་ཡོན་ལྷན་
ཁང་བཙུགས་ཤིང་དོ་དམ་ལྷན་ཚོགས་ཀྱི་ཀྲུའུ་རིན་གཅིག་བསྐོས་ཏེ་འཛིན་སྐྱོང་
བྱེད་པའི་སྐབས་ལགས་སོ། །
དགོན་འདིར་སྔོན་དུས་བདག་དབང་ཡོད་པའི་ཞིང་ས་མུའུ་ཉིས་བརྒྱ་
ལྷག་དང་སིལ་ར་དྲུག སྡོང་ར་བཞི་བཅས་དང་། བླ་བྲང་གཅིག་ལ་ཁང་
བ་གྱན་གྱ་བཞི་ཡོད་པ་དང་མཆོད་རྟེན་མཐའ་སྐོར་དུ་མ་ཎི་ཁང་རྒྱུན་ལྔ་བཅུ་
ལྷག་དང་། ཕྲགྲྭ་ ཡུག་བཅུ་དྲུག་དང་ཇ་ཁང་དང་ཆོས་རར་བསྡོམས་པས་ཁང་
བ་གྱིན་ཉེར་གསུམ་ཡོད་པ་རྣམས་ལོ་བཅུའི་དུས་ཟིང་གི་སྐབས་སུ་བརླགས་པས་
ད་ལྟ་འདུ་ཁང་དང་ཁང་བ་གྱན་བཅུ་ཕྲག་ཅིག་ལས་ལྷག་མེད་དུ་གྱུར། ཏང་
གི་ཆོས་དད་རང་དབང་གི་སྲིད་ཇུས་བཟང་པོ་ཡང་བསྐྱར་དངོས་འབེབས་བྱས་
པ་དང་ཆབས་ཅིག་སྤྱི་ལོ་ 1986ལོར་ཆོས་སྒོ་ཕྱེ་སྟེ། ཅོ་ནེའི་མཁན་པོ་བློ་
བཟང་རྒྱ་མཚོས་གཙོས་གྲྭ་པ་བཅུ་ཕྲག་ལྷག་གིས་འདུ་ཁང་དང་སྔར་སྲོལ་རྣམས་
ཉམས་གསོ་བྱེད་བཞིན་པའི་སྐབས་ལགས་སོ། །
ཞར་བྱུང་མི་ཉག་མགོན་ཁང་གི་ལོ་རྒྱུས་རགས་ཙམ་བཀོད་ན། ད་
ལྟའི་མི་ཉག་གྲྭ་ཚང་གནས་འདིར་མ་སྤོས་གོང་ཁྲི་ཀའི་རྒྱུ་མཁར་གྱི་བྱང་ཕྱོགས་
མི་ཉག་དགུ་ཐོག་གི་ནུབ་འགྲམ་དུ་གཞི་ཆགས་ཤིང་རྐྱེན་དབང་གིས་དགོན་
གནས་མི་ཉག་མཆོད་རྟེན་གྱི་ཉེ་འགྲམ་དུ་སྤོས་ཀྱང་། མགོན་ཁང་གི་ལྷ་ཤིན་
ཏུ་གཉན་པས་སྤོར་མ་ནུས་པར་དགོས་དབང་གིས་སྔོན་གནས་སུ་བཞག ལྷ་
ཁོང་ར་སྐོར་གསུམ་ཡིན་ལ་ནང་དུ་གསང་འདུས་དང་འཇིགས་བྱེད མགོན་
ཆོས་སོགས་ཆོས་སྐྱོང་ཡོངས་རྫོགས་བཞུགས་པ་ལྷ་དངོས་ཀྱི་ཉམས་སྣང་འཆར་



· 20 ： མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
བས། སྤྱི་ལོ1723ལོར་ཉན་གོང་ཡེའི་དམག་ཡོང་དུས་ཆོས་རྒྱལ་གྱི་ཞལ་སྒོ་
ལ་མར་གཟིགས་པས་དམག་གི་ཉེས་སྐྱོན་མ་བྱུང་། རྒྱ་དཔོན་ཞིག་གིས་ཀྱང་
ཉེ་འཁོར་ནས་མཁར་གཞི་བཟུང་བར་མ་ཧེ་དང་རྭའི་རྣམ་པའི་ཆོ་འཕྲུལ་དངོས་
སུ་བྱུང་བས་མ་ཆགས་ཟེར་ལ། ཆོས་རྒྱལ་དང་དམ་ཅན་སེང་ཞོན་གྱི་ཆོ་
འཕྲུལ་མཐོང་ རྒྱུ་ ཡོད་ པ་ སོགས་ ངོ༌ མཚར་ བའི་ བཤད་ རྒྱུན་ ཤིན་ ཏུ་ མང་།
གཞན་ཡང་མི་ཉག་བློ་གྲོས་དར་རྒྱས་ཉིན་ཞིག་སྦྱིན་བདག་གི་སར་ཕེབས་ལམ་
ནས་ཆིབས་པ་འདྲོགས་ཏེ་ས་ལ་བརྡབ་འཕྲལ། སྒར་པ་ལ་ཕེབས་ཏེ་ཏིང་ངེ་
འཛིན་གྱིས་གཟིར་བས་ཐེའུ་རང་རྐང་གཅིག་དངོས་སུ་བཟུང་བ་སྔར་མི་ཉག་
མགོན་ཁང་གི་སྤྱན་གཟིགས་ནང་དུ་ཡོད་ཅེས་རྗེ་གསེར་ཏོག་བློ་བཟང་ཚུལ་
ཁྲིམས་རྒྱ་མཚོས་གསུངས། སྔོན་དུས་སུ་གྲུབ་མཐའ་གང་ཞིག་གིས་བདག་
སྐྱོང་བྱེད་པ་ཆ་མ་འཚལ་ཡང་མན་ཆིན་རྒྱལ་རབས་སྐབས་ནས་བཟུང་དགེ་
ལུགས་པ་ སྟེ་ མི་ཉག་ གྲྭ་ཚང་གིས་ བདག་སྐྱོང་བྱེད་བཞིན་ཡོད། ལྷོ་ཁང་
འདིའི་རྟེན་དང་བརྟེན་པ་ཡང་རིག་གསར་སྐབས་བརླགས་ཏེ་ད་ལྟ་བསྐྱར་གསོ་
བྱེད་བཞིན་པའི་སྐབས་ལགས་སོ། །
མི་ཉག་མཆོད་རྟེན་
མཆོད་ རྟེན་འདི་ནི་ད་ལྟའི་ཧོ་དབྱི་གྲོང་བརྡལ་གྱི་ཁོངས་ཁྲི་ཀའི་རྒྱུ་
མཁར་སྤྱི་ནུབ་འགྲམ་དུ་ཡོད། མཚན་ཆ་ཚང་ལ་མི་ཉག་མཆོད་རྟེན་མཐོང་
གྲོལ་ཆེན་མོའམ་ཁྲི་ཀའི་མཆོད་རྟེན་དཀར་པོའང་ཟེར། མཆོད་རྟེན་འདི་
དང་གདོང་སྣའི་ཐུགས་རྗེ་ཆེན་པོ་རང་བྱོན། ཇོ་ཇོ་ལྷ་ཁང་། ལྷ་དཀར་པོ་
བཞི་ལ་ཁྲི་ཀའི་ཡུལ་གྱི་བྱིན་རླབས་ ཅན་གྱི་རྟེན་བཞི་ཟེར་ཞིང་། མི་ཉག་



ཁྲི་ཀའི་མི་ཉག་མཆོད་རྟེན། ： 21
མཆོད་རྟེན་འདི་ཁྲི་ཀ་མ་ཟད་ཨ་མདོའི་ཡུལ་དུ་འང་ལོ་རྒྱུས་ཆེས་རིང་བའི་རྟེན་
འགོངས་ཆེན་ཞིག་ཡིན། མཆོད་རྟེན་འདི་བཞེངས་པའི་ལོ་ནི་བོད་ཀྱི་རྒྱལ་
རབས་ཞེ་གཉིས་པ་ཁྲི་གཙུག་ལྡེ་བཙན་རལ་བ་ཅན་གྱི་ཁྲི་ལོ་བདུན་པ་སྟེ་སྤྱི་ལོ
821ལོར་ཆོས་རྒྱལ་ཉིད་མདོ་སྨད་དུ་ཕེབས་ཏེ། ཉིད་ཀྱི་དབུ་རལ་ནས་
བཞུགས་ཀྱི་མཆོད་རྟེན་འདི་བཞེངས་པར་གྲགས་ཤིང་། སྔོན་དུས་མི་ཉག་སྡེ་
བའི་ཉེ་འཁོར་གྱི་ཆུ་མིག་ཞིག་གི་ཁར་ཆོས་རྒྱལ་ཁྲི་རལ་དངོས་སུ་བཞུགས་མྱོང་
བའི་རྡོ་ཁྲི་ཞིག་ཡོད་གསུངས་པ་ད་ལྟ་མིང་གི་ལྷག་མར་གྱུར། འགའ་ཞིག་
གིས་བོད་རྗེ་ཁྲི་རལ་དང་ཐང་རྒྱལ་པོ་མུའུ་ཙུང་གཉིས་ཀྱིས་དབོན་ཞང་འདུམ་
པའི་བཀའ་གཙིགས་མཛད་དེ་ཐང་བོད་ས་མཚམས་སུ་བཞེངས་པའི་མཆོད་
རྟེན་དཀར་པོར་ངོས་འཛིན་ཀྱང་། དེ་ནི་ལོ་རྒྱུས་ཀྱི་དོན་དངོས་དང་མི་
མཐུན་པ་སྔོན་བྱོན་མཁས་དབང་རྣམས་ཀྱིས་མཛད་པའི་ཆོས་འབྱུང་དེབ་ཐེར་
དག་བཀླགས་པས་ཤེས་ནུས་སོ། །
སྤྱི་ལོ1251ལོར་འཇམ་མགོན་ས་སྐྱ་པཎྜི་ཏ་ཀུན་དགའ་རྒྱལ་མཚན་
མཆོག་ཧོར་རྒྱལ་པོ་གོ་དན་གྱིས་གདན་འདྲེན་སྐབས་གནས་འདིར་ཕེབས་ཏེ་
རབ་གནས་མཛད། རབ་བྱུང་བཅུ་གཉིས་པའི་ནང་རྙེ་སྐུ་ཕྲེང་གཉིས་པ་ང་ག་
དབང་བསྟན་འཛིན་ཉི་མས་ཞིག་གསོ་མཛད་དེ། སྒོ་རྒྱན་ནང་དུ་ཐུབ་སྐུ་
དང་བུམ་པའི་ནང་དུ་དཔལ་དུས་ཀྱི་འཁོར་ལོའི་སྨན་སྐུ་མི་ཚད་ཙམ་སོགས་སྐུ་
གསུང་ཐུགས་རྟེན་མང་པོ་བཞེངས་ཏེ་རབ་གནས་མཛད། རབ་བྱུང་བཅུ་
གསུམ་པའི་ནང་མི་ཉག་ཚུལ་ཁྲིམས་བསྟན་པའི་ཉི་མས་གསེར་ཟངས་ལས་གྲུབ་
པའི་ཉི་ཟླ་ཕུལ་ཏེ་རབ་གནས་མཛད། རབ་ཚེས་མེ་ཡོས་ཏེ་སྤྱི་ལོ1867ལོའི་
ཧོས་འཁྲུག་གིས་གནོད་སྐྱོན་ཚབས་ཆེན་བཟོས་པར་རྗེ་ཐར་ཤུལ་དགེ་འདུན་



· 22:
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ཆོས་སྐྱོང་རྒྱ་མཚོས་ཉམས་གསོ་གང་ལེགས་མཛད། སྤྱི་ལོ1939ལོར་མི་ཉག་
ངག་དབང་ལེགས་བཤད་རྒྱ་མཚོས་ཞིག་གསོ་ཐེངས་བཞི་བ་མཛད། མཆོད་
རྟེན་འདིའི་བཞེངས་བཀོད་ནི། མཐོ་ཚད་ལ་ཁྲུ་དགུ་བཅུ་ཙམ་དང་སྨད་ཆ་
ལྷ་ཁང་གི་དབྱིབས་སུ་གྲུབ་ཅིང་ས་འཛིན་ནས་དགེ་བཅུའི་བར་ཐེམ་རིམ་རེ་རེ་
བཞིན་གསལ་བོ་མེད་པར་ཕལ་ཆེར་གཞི་གཅིག་བྱས་ཡོད། མདུན་ཕྱོགས་
ནས་སྟེང་གི་བང་རིམ་གསུམ་པའི་བར་ལྷ་ཁང་ཡིན་ལ། གཡས་གཡོན་རྒྱབ་
གསུམ་དུ་མ་ཎི་འཁོར་ལོ་བརྒྱ་རྩ་བརྒྱད་ཀྱིས་བསྐོར་བ། བུམ་པའི་ནང་དུ་
ཁང་མིག་ཆེ་ཆུང་དགུ་དང་སྟེང་འོག་གཉིས་བསྡོམས་པས་ཁང་མིག་ཆེ་ཆུང་བཅོ་
བརྒྱད་ཙམ་ཡོད། དེ་དག་གི་ནང་དུ་དུས་གསུམ་སངས་རྒྱས་མི་ཚད་ཙམ་ཁྲི་
རྒྱབ་ཡོལ་ཅན། གསེར་ཟངས་ལས་གྲུབ་པའི་གྲུབ་ཆེན་བརྒྱད་ཅུ། རྒྱུན་
དྲུག་མཆོག་གཉིས་སོགས་ལི་སྐུ་སྣ་ཚོགས་བརྒྱ་ཕྲག་ལྷག་དང་། གཡས་གཡོན་
རྣམས་སུ་གནས་བརྟན་བཅུ་དྲུག་དང་འོད་དཔག་མེད། གདུགས་དཀར།
སྤྱན་རས་གཟིགས། ཕྱག་སྟོང་སྤྱན་སྟོང་། སྨན་བླ། སྒྲོལ་མ་བཅས་ཀྱི་
གྱན་ཐང་སོགས་རྟེན་བྱིན་ཅན་མང་པོ་བཞུགས། མཆོད་རྟེན་གྱི་དཀར་ཆག་
ང་བརྒྱུད་སྐབས་བརླགས་པས་གསལ་བོ་འགོད་རྒྱུ་མ་རྙེད་མོད། སྔོན་ཆད་ཀྱི་
མཆོད་རྟེན་གྱི་རྨང་རྩ་མེད་དུ་མ་བཏང་བས་རྟེན་གཙོ་བོ་དག་བོར་སྟོར་མ་བྱུང་
སྙམ་མོ། ། .
ཏང་གི་སྲིད་ཇུས་བཟང་པོ་དངོས་འབེབས་བྱས་རྗེས་ཁུལ་དང་རྫོང་
རིམ་པས་སྔ་གཞུག་དུ་རོགས་དངུལ་སྒོར་སུམ་ཁྲི་དང་ཕྱོགས་སོ་སོའི་དད་ལྡན་
མང་ཚོགས་ཀྱིས་ཞལ་འདེབས་སྒོར་ཆིག་འབུམ་ལྔ་ཁྲི་བཞི་སྟོང་ལྷག་ཕུལ་བས།
སྤྱི་ལོ1987ལོར་མཆོག་སྤྲུལ་རིན་པོ་ཆེ་ངག་དབང་བསྟན་འཛིན་རྒྱ་མཚོས་



ཁྲི་ཀའི་མི་ཉག་མཆོད་རྟེན ་ 23 _
ཐིག་བཏབ་སྟེ་བསྐྱར་བཞེངས་ཀྱི་དབུ་བཙུགས་ཤིང༌། མཁྱེན་རབ་ཀྱི་དབང་
ཕྱུག་སྐེ་བའི་སྔགས་ རམས་ པའི་ མཆོག་ སྤྲུལ་ རིན་ པོ་ ཆེ་ ངག་དབང་འཇམ་
དབྱངས་རྒྱ་མཚོས་གཟུངས་འབུལ་ཤེལ་དཀར་མེ་ལོང་ལས་ཇི་ལྟར་འབྱུང་བ་
བཞིན་གཟུངས་གཞུལ་དཔར་སྒྲིལ་སོགས་ཕྱག་ལེན་ཚད་ལྡན་གྱིས་ལེགས་པར་
བསྒྲུབས། ་ཧོར་ཟླ་དྲུག་པའི་ཚེས་བཞི་ནས་བརྒྱུད་ལྡན་དམ་པའི་ཕྱག་བཞེས་
ལྟར་གཟུངས་སྒྲུབ་འབུལ་སྐབས་དཀར་ཕྱོགས་ཀྱི་ལྷ་རྣམས་མངོན་པར་དགྱེས་
པའམ་ལྗོངས་འདིར་བཀྲ་ཤིས་དགེ་མཚན་གྱི་ལང་ཚོ་གསར་དུ་ངོམ་པའི་རྟེན་
འབྲེལ་དུ་མཛེས་སྡུག་ཡིད་དུ་འོང་བའི་ཆུ་འཛིན་གྱི་ལྡིང་ཁང་ནས་བདུད་རྩིའི་
མེ་ཏོག་འཐོར་ཞིང་། འཇའ་ཚོན་སྣ་ལྔའི་འོད་རིས་ཕྱོགས་སུ་བཀྲ་བ་སོགས་
དགེ་མཚན་དཔལ་གྱིས་མངོན་པར་སྒེག་པ་དང་ཆབས་ཅིག མཆོད་རྟེན་
མཐོང་ གྲོལ་ ཆེན་ མོའི་ བཞུགས་ ཁྲི་ ནས་ བུམ་ པ་ ཆོས་ འཁོར་ ཉི་ ཟླ་ དང་།
མཆོད་རྟེན་མདུན་གྱི་ལྷ་ཁང་། མ་ཎི་འཁོར་ཁང་དང་བཅས་པ་གེགས་མེད་
ལྷུན་གྱིས་གྲུབ་སྟེ། ལོ་དེའི་མཉམ་མེད་ཤཱཀྱའི་རྒྱལ་པོ་ལྷ་ལས་བབས་པའི་
དུས་ཆེན་དང་བསྟུན། ཁྱབ་བདག་འཁོར་ལོའི་མགོན་པོ་ཅོ་ནེ་མཁན་ཆེན་
རིན་པོ་ཆེ་རྡོ་རྗེ་སློབ་དཔོན་དང་གཞན་གྲྭ་པ་བཅུ་ཕྲག་བཞིས་དཀྱིལ་འཁོར་གྱི་
ཞལ་ཕྱེ་ནས་རབ་གནས་ཀྱི་ཆོ་ག་རྒྱས་པར་མཛད་དེ་རྟེན་དང་བརྟེན་པ་ཡེ་ཤེས་
པའི་གཏེར་དུ་གྲུབ་པར་མཛད། བསྐྱར་དུ་བཞེངས་པའི་མཆོད་རྟེན་འདིའི་
ཕྱོགས་རེར་རིང་ཐུང་སྨིས་བཅོ་བརྒྱད་རེ་དང་། བཟོ་བཀོད་ཀྱི་རྒྱ་ཁྱོན་ལ་
སྨིས་གྲུ་བཞི་མ་སུམ་བརྒྱ་ཉེར་བཞི། དཔངས་ལ་སྨིས་ཉེར་བརྒྱད་བཅས་ཡོད་
དོ། །
མཆོད་རྟེན་ཆེན་པོ་འདིའི་སྙིང་བོར་བཞུགས་པའི་ནང་རྟེན་གྱི་དཀར་



： 24. མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ཆག་ནི། སྟོན་པ་བཅོམ་ལྡན་འདས་ཀྱི་མཛད་པ་བཅུ་གཉིས་ཀྱི་ཐང་ག་ཚོན་
བཀྲ་ཅན་བཅུ་གཉིས། རྒྱལ་ བ་ གཉིས་པ་བློ་བཟང་ གྲགས་ པའི་དབུ་ཞྭ།
པད་དཀར་འཛིན་པ་གོང་ས་སྐྱབས་མགོན་ལྔ་བའི་ཚོགས་ཞྭའི་ཚལ་བུ། རྒྱལ་
མཆོག་སྐལ་བཟང་རྒྱ་མཚོའི་གདུང་ཚྭ། སྣང་མཐའི་སྒྱུ་འཕྲུལ་པཎ་ཆེན་ཨེར་
ཏི་ནི་སྐུ་ཕྲེང་བཅུ་བའི་གདུང་ཚྭ། དཔལ་རྡོ་རྗེ་འཇིགས་བྱེད་ལྷ་བཅུ་གསུམ་
མའི་འདྲ་སྐུ་གཅིག རྗེ་གསེར་ཁང་པའི་དབུ་སྐྲ། དགའ་ལྡན་རྟེན་འདུས་
རིལ་བུ་བདུན། གུ་རུ་པདྨ་ཡབ་ཡུམ་གྱི་སྐུ་བལ་ཀུན་འདུས། སི་དྷི་ཆོས་ཀྱི་
རྒྱལ་མཚན་གྱི་ཐུགས་རིལ། ཐུབ་བསྟན་ཆོས་ཀྱི་རྡོ་རྗེའི་དབུ་ཞྭའི་ཚལ་བུ།
འབྲུག་པ་ཀུན་ལེགས་ཀྱི་གདུང་རུས། པཎ་ཆེན་དཔལ་ལྡན་ཡེ་ཤེས་ཀྱི་ཚོགས་
ཞྭའི་ཚལ་བུ། པཎ་ཆེན་ཆོས་ཀྱི་ཉི་མའི་ན་བཟའི་ཚལ་བུ། མདོ་མཁྱེན་
བརྩེ་དབང་པོའི་དབུ་སྐྲ་དང་ན་བཟའི་ཚལ་བུ། བཀའ་བརྒྱུད་རྟེན་འདུས།
རྒྱལ་བ་འབྲི་གུང་པའི་ན་བཟའ། སྟག་ལུང་སངས་རྒྱས་ཤེས་རབ་བླ་མའི་
རིང་བསྲེལ། གོང་ས་སྐྱབས་མགོན་ཆེན་པོའི་ཕུར་བ་ཡང་སྙིང་སྤུ་གྲིའི་སྒོ་
ནས་སྨིན་སྒྲུབ་བསྐྱངས་པའི་བདུད་རྩི་ཆོས་སྨན། ཐེག་ཆེན་ཆོས་འཁོར་གླིང་
གི་གཙུག་ལག་ཁང་ནས་གོང་ས་སྐྱབས་མགོན་མཆོག་དབུ་བཞུགས་ཀྱི་མ་ཎི་དུང་
སྒྲུབ་རིལ་ བུ་ འབུམ་ གཅིག་ རྒྱལ་ བ་ ཚངས་ དབྱངས་ པའི་ གདུང་ རུས།
སྐྱབས་མགོན་སྐུ་ཕྲེང་བཅུ་བའི་གདུང་ཚྭ་བླ་སྐུ་གཅིག་དང་བྱང་སེམས་རིལ་བུ།
དེའི་ན་བཟའ་བྱིན་ཅན། རྡོ་རྗེ་འཇིགས་བྱེད་ཀྱི་འདྲ་སྐུ་གཅིག ཇོ་བོ་
རྗེའི་ན་བཟའ་འཁྲུལ་མེད། རྡོ་རྗེ་འཆང་རྗེ་འཇིགས་མེད་འཕྲིན་ལས་རྒྱ་
མཚོས་དུས་འཁོར་དབང་ཆེན་གནང་སྐབས་ཀྱི་རྡུལ་ཚོན་ཕྱེ་མ། བྱ་ཁྱུང་
གསེར་གདུང་བདུད་རྩི་རིལ་བུ། པཎ་ཆེན་སྐུ་ཕྲེང་གི་གདུང་ཚྭ། ལྷ་ལྡན་



ཁྲི་ཀའི་མི་ཉག་མཆོད་རྟེན།
，25 •
གཙུག་ལག་ཁང་གི་ཇོ་བོ་རིན་པོ་ཆེའི་ན་བཟའ། པོ་ཏ་ལའི་གཟིམ་ཁང་ནས་
པ་གནང་བའི་རྟེན་འདུས་རིལ་བུ། ཆུ་བཟང་རིན་པོ་ཆེའི་ན་བཟའ། རྗེ་
གསེར་ཁང་པའི་རྟེན་འདུས་རིལ་བུ། ས་པཎ་ཀུན་དགའ་རྒྱལ་མཚན་གྱི་ན་
བཟའ། བཟང་སྤྱོད་སྨོན་ལམ། མདོ་སྡུད་པ། བྱང་ཆུབ་ལམ་རིམ་ཆེན་
མོ། དུས་འཁོར་བསྡུས་རྒྱུད་འདོད་གསོལ་དང་བཅས་པ། འཇམ་དཔལ་
མཚན་བརྗོད། ལྷ་སྡེ་སྡེ་བས་བཞག་པའི་རྗེ་ཡབ་སྲས་གསུམ་གྱི་གསུང་འབུམ།
ལྷ་སྡེ་ཨ་ཚོགས་ཀྱི་ཨ་ལུ་ཀུན་བཟང་ན་ས་ཕུལ་བའི་ཡུམ་དུམ་པ་བཅུ་གཉིས་དང་
ལམ་རིམ་སྔགས་རིམ་གཉིས་བཅས་དང༌། རྒྱ་གར་རྡོ་རྗེ་གདན་གྱི་བྱང་ཆུབ་
ཤིང་གི་དུམ་བུ། བྱང་ཆུབ་ཤིང་གི་ལོ་མ་གཟུགས་སྐུ་ཅན་གསུམ། རིན་
ཆེན་བྱུ་དམར་ཉེར་ལྔ་རིལ་བུ་གསུམ། བདུད་རྩི་ཆོས་སྨན། རིན་ཆེན་
མང་སྦྱོར། བདུད་རྩི་རིལ་བུ། རིན་ཆེན་ཕྱེ་མ། གཙོད་རྭ་དཀར་པོ།
བསེ་རུའི་རྭ། རཏྣ་བསམ་འཕེལ། དགའ་ལྡན་མཁན་པ། དུར་ཁྲོད་
བསིལ་བ་ཚལ་གྱི་མགོན་པོའི་བླ་ཤིང་། སྒྲོལ་མའི་བླ་རྡོ། བྱང་ཆུབ་ཤིང་གི་
ན་པ། སྨན་ཕྱེ་འགངས་ཆེན་ལས་བྱུང་བ་བུམ་པ་ཅིབ། ཨ་ར་པ་ཙའི་
མདུན་གྱི་ཙན་དན། བྱང་ཆུབ་ཤིང་གི་ལོ་མ།་རྟེན་འདུས་རིལ་བུ། སྐུ་
འབུམ་དུས་འཁོར་གྲྭ་ཚང་གི་རྡུལ་ཚོན་ཕྱེ་མ། སྐུ་འབུམ་གསེར་སྡོང་ལོ་མ།
སྐུ་འབུམ་གསེར་སྡོང་གི་སྐུ་ཕྱེས། དམ་ཅན་བླ་རྡོ། གཙང་བཀྲ་ཤིས་ལྷུན་
པོ་ནས་གནང་བའི་རྟེན་འདུས་རིལ་བུ། སྣང་བ་མཐའ་ཡས་པཎ་ཆེན་སྐུ་
ཕྲེང་དྲུག་པ་ནས་བཅུ་བའི་བར་གྱི་ན་བཟའ། འཕགས་པ་བརྒྱད་སྟོང་བ།
གསེར་འོད་དམ་པ་མདོ་སྡེ་དཔང་པོའི་རྒྱལ་པོ། ཏིང་འཛིན། བཀའ་ཐང་
ཤེལ་བྲག་མ། བསྐལ་བཟང་། རྟོགས་བདུན་རྟོགས་གསུམ། ཞྭ་དམར་



མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
་་་་་
-
ལམ་རིམ། གཟུངས་གཞུག་རྒྱུས་པ་ཚར་ཉེར་ལྔ་དང་བསྡུས་པ་ཚར་ལྔ་བཅུ།
དེ་བཞིན་གཤེགས་པ་རྒྱལ་བ་མི་འཁྲུགས་པའི་སྐུ་འབུམ་ཕྲག་ལྔ་བཅུ། དེ་
བཞིན་གཤེགས་ པ་ཀླུ་ དབང་ རྒྱལ་པོའི་ སྐུ་འབུམ་ ཕྲག་ སོ་ལྔ། རྗེ་བཙུན་
འཕགས་མ་སྒྲོལ་མའི་སྐུ་འབུམ་ཕྲག་ང་དགུ། འཕགས་པ་སྤྱན་རས་གཟིགས་
ཞལ་གཅིག་ཕྱག་བཞི་པའི་སྐུ་འབུམ་ཕྲག་སུམ་ཅུ། འཕགས་པ་འཇམ་དཔལ་
བ་གཞོན་ནུར་གྱུར་པའི་སྐུ་འབུམ་ཕྲག་སུམ་ཅུ། འཕགས་པ་ཚེ་དཔག་མེད་ཀྱི་
སྐུ་འབུམ་ཕྲག་བཞི་བཅུ། འཕགས་མ་ཡིད་བཞིན་འཁོར་ལོའི་སྐུ་འབུམ་ཕྲག་
བཞི་བཅུ། བཅོམ་ལྡན་རྣམ་རྒྱལ་མའི་སྐུ་འབུམ་ཕྲག་བཞི་བཅུ། རྒྱལ་བ་
བ་གཉིས་པ་བློ་བཟང་གྲགས་པའི་སྐུ་འབུམ་ཕྲག་གསུམ། སྣང་སྲིད་ཟིལ་གནོན་
གྱི་སྐུ་འབུམ་ཕྲག་སོ་གཅིག དཔལ་དུས་ཀྱི་འཁོར་ལོའི་སྐུ་འབུམ་ཕྲག་གཅིག་
དཔལ་རྡོ་རྗེ་འཇིགས་བྱེད་ཡབ་ཡུམ་གྱི་སྐུ་འབུམ་ཕྲག་གཅིག དཔལ་རྟ་
མཆོག་རོལ་པ་ཡང་གསང་གི་ སྐུ་འབུམ་ཕྲག་གཅིག ནོར་བདག་ཛམ་ལྷ་
རིགས་ལྔའི་སྐུ་འབུམ་ཕྲག་དགུ། དམ་ ཅན་གཤིན་རྗེ་ཆོས་ཀྱི་རྒྱལ་པོའི་སྐུ་
འབུམ་ཕྲག་གཅིག མཆོད་རྟེན་རྣམ་པ་བརྒྱད་འབུམ། མཆོད་རྟེན་གྱི་
བུམ་པའི་ནང་དུ་སྨན་འདམ་ལས་བཞེངས་པའི་དཔལ་དུས་ཀྱི་འཁོར་ལོ་ཁྲི་དྲུག་
འགྱོགས་ཅན་དང་ཁྲི་རལ་བ་ཅན་གྱི་སྨན་སྐུ་མི་ཚད་ལྡན་པ་གཅིག རིགས་
ལྡན་དྲག་པོའི་འཁོར་ལོ་ཅན་གྱི་སྨན་སྐུ་གཅིག གསང་བདག་ཕྱག་ན་རྡོ་རྗེ་
དང་འཇམ་དཔལ་གཞོན་ནུའི་འབག་སྐུ་གཅིག་བཅས་བཞུགས་སོ། །
སྒོ་རྒྱན་གྱི་གཡས་གཡོན་དུ་ཚོན་བཀྲ་ཅན་གྱི་རྗེ་ཡབ་སྲས་གསུམ་དང་
དུས་འཁོར་བླ་བརྒྱུད། རིགས་ལྡན་ཉེར་ལྔ་བཅས་ཀྱི་ལོགས་རིས་བྲིས་ཡོད།
མདུན་གྱི་མཆོད་སྟེགས་སུ་རྒྱུན་དུ་མཆོད་པ་ཚར་དུ་དངར་བ་བཤམས་ཡོད།



ཁྲི་ཀའི་མི་ཉག་མཆོད་རྟེན། འབ་ 27 =
འདིའི་གཟུངས་གཞུག་རྣམ་བཞི་བཞུགས་ཚུལ་ནི། དུས་འཁོར་ལ་གཟུངས་
གཞུག་རྒྱས་པ་ཚར་གསུམ་དང་བསྡུས་པ་ཚར་བཞི། དུས་འཁོར་རྩ་རྒྱུད།
པཎ་ཆེན་སྐུ་ཕྲེང་བཅུ་བའི་གདུང་ཚ་བླ་སྐུ་གཅིག་དང་རྡོ་རྗེ་འཇིགས་བྱེད་ཀྱི་སྐུ་
གཅིག་མ་གཏོགས་པ་ཞན་དང་འདྲ། དེ་ཡང་དུས་འཁོར་དང་མངའ་བདག
རིགས་བདག འཇམ་དབྱངས། གསང་བདག་ཡཅས་ཀྱི་གཟུངས་གཞུག་
ཏུ་སྨོན་ལམ་རྣམ་ལྔ་མདོ་བཅས་དང་། བྱང་ཆུབ་ཤིང་གི་ལོ་མ། པཎ་ཆེན་
སྐུ་ཕྲེང་བཅུ་བའི་གདུང་ཚྭ་བླ་སྐུ་གཅིག་རེ། པཎ་ཆེན་སྐུ་ཕྲེང་དྲུག་པ་ནས་
བཅུ་བའི་ན་བཟའ། དུས་འཁོར་ལས་གཞན་རྣམས་ལ་གཟུངས་གཞུག་རྒྱུས་
པ་ཚར་གཉིས་རེ་དང་བསྡུས་པ་ཚར་གསུམ་རེ། འཇམ་དཔལ་མཚན་བརྗོད་
ཚར་གསུམ་རེ། ལམ་རིམ་དང་སྔགས་རིམ་རེ་རེ། རྒྱལ་བ་ཚངས་དབྱངས་
པའི་གདུང་རུས། རིན་ཆེན་རིལ་བུ། རི་བོ་རྩེ་ལྔའི་མེ་ཏོག་ བྱ་ཁྱུང་ཨ་
ར་པ་ཙའི་རིལ་བུ། རིན་ཆེན་ཕྱེ་མ། སྨན་སྣ་བྱིན་ཅན་རྟེན་འགངས་ཆེན་
ལས་བྱུང་ བ། ཨ ར་ པ་ ཙའི་ མདུན་ གྱི་ ཙན་དན། ཇོ་བོའི་ན་ བཟའ།
བྱང་ཆུབ་ཤིང་གི་ལོ་མ། བླ་ཁོ་རིན་པོ་ཆེས་དུས་འཁོར་དབང་ཆེན་གསུངས་
པའི་རྡུལ་ཚོན། སྐུ་འབུམ་དུས་འཁོར་གྲྭ་ཚང་ གི་རྡུལ་ཚོན། བྱ་ཁྱུང་
གསེར་གདུང་ རིལ་བུ་ སྐུ་འབུམ་གསེར་ སྟོང་ ལོ་ མ། སྒྲོལ་མའི་བླ་རྡོ།
དམ་ཅན་བླ་རྡོ། ཙ་རི་མངའ་རིས་ཧི་མ་ལ་ཡའི་ས་སྣ་ཆུ་སྣ། པཎ་ཆེན་སྐུ་
ཕྲེང་བཅུ་བའི་བྱང་སེམས་རིལ་བུ། རྒྱ་གར་ནག་སོགས་ཀྱི་གནས་ཆེན་དག་
གི་ས་ སྣ་ཆུ་ སྣ་ བཅས་ བཞུགས་པའི་མཆོད་རྟེན་མཐོང་གྲོལ་ཆེན་མོ་འདི་སྐྱེ་
དགུའི་བསོད་ནམས་ཀྱི་དཔལ་དུ་ལྷམ་མེར་བཞུགས་སོ། །



28 •
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ཇོ་ཇོ་ལྷ་ཁང་།
ཁྲི་ཀའི་ཡུལ་གྱི་བྱིན་རླབས་ཅན་གྱི་རྟེན་བཞིའི་ཡ་གྱལ། ལྷ་སའི་ཇོ་བོ་
ཡིད་བཞིན་ནོར་བུ་དང་བྱིན་རླབས་མཉམ་པར་གྲགས་པའི་ཇོ་ཇོ་ལྷ་ཁང་ནི།
ཁྲི་ཀ་རྫོང་སྲིད་ནས་ཤར་ཕྱོགས་སུ་སྤྱི་ལེ་གཉིས་ཀྱིས་ཆོད་པའི་སར་བཞེངས་
ཡོད། ཇོ་བོ་འདི་ནི་ཨ་མདོའི་ཇོ་ཆེན་བརྒྱད་ཀྱི་ནང་གི་གཅིག་ཡིན་ལ། རྗེ་
བཙུན་སྒྲོལ་མའི་རྣམ་སྤྲུལ་རྒྱུ་བཟའ་ཀོང་ཇོ་མཚོ་ཡི་པདྨ་བོད་དུ་ཕེབས་ལམ་
ནས་མདོ་སྨད་ཡུལ་དུ་ཇོ་ཆེན་བརྒྱད་བཞེངས་པར་གྲགས་པའི་གཅིག་ཡིན་ཡང་
ཟེར། ལོ་རྒྱུས་ཡོངས་གྲགས་སུ། རབ་འདོད་ཆུ་སྟག་སྟེ་སྤྱི་ལོ1782ལོར་
ཧོར་ཇིང་གིར་རྒྱལ་པོའི་གདུང་རྒྱུད་མདོ་སྨད་ལང་གྲུའི་ཕྱོགས་ཀྱི་ཁམས་ཀྱི་རྒྱལ་
པོ་ཧོར་གོ་དན་གྱིས། གནས་ལྔ་རིག་པའི་པཎྜི་ཏ་དང་པོ་ས་སྐྱ་ཀུན་དགའ་
རྒྱལ་མཚན་གདན་འདྲེན་སྐབས་ས་པཎ་ཁུ་དབོན་ཕེབས་ལམ་ནས་ཁྲི་ཀའི་མི་
ཉག་མཆོད་རྟེན་དཀར་པོ་རྩད་བཅད་དེ་གནས་འདིར་ཕེབས་ཤིང་མཆོད་རྟེན་
ལ་རབ་གནས་མཛད། ཧོར་རྒྱལ་པོས་དད་འབུལ་གྱི་མུ་ཏིག་དྲེའུ་ཁལ་གཅིག་
བསྐུར་བ་ འབྱོར་བས་དེར་གཞིར་བྱས་ ལྷ་ཁང་གི་ རྟེན་ བརྟེན་པ་བཞེངས།
རབ་གནས་མཛད་དུས་ཐུབ་སྐུ་ལ་སངས་རྒྱས་བྱང་ སེམས་མང་པོ་ཐིམ་པའི་
གཟིགས་སྣང་སྣ་ཚོགས་ ཤར། ཇོ་ཁང་འདིའི་བྱང་ངོས་དྲང་ཐད་ཀྱི་རྨ་ཆུའི་
འགྲམ་ངོགས་སུ་ཆུ་མིག་ཅིག་ཡོད་པ་ཇོ་བོའི་ཞབས་ཆུར་གྲགས་ལ། དེ་
འཐུངས་ན་ནད་སྡིག་གི་སྒྲིབ་པ་སེལ་ཞེས་དེང་དུས་སུ་ཡང་ཧོར་ཟླ་དྲུག་པའི་
ཚེས་དྲུག་ཉིན་ཡུལ་འདིའི་མང་ཚོགས་སྟོང་ཕྲག་དུ་མ་འདུས་ནས་ཆུ་དེ་འཐུང་
པའི་སྲོལ་ཡོད། འདིར་ཇོ་ངོ་ཟེར་བ་ནི་རྒྱ་སྐད་ཀྱིས་མུ་ཏིག་ལ་ཀྲིན་ཊ་ཟེར་བ་



ཁྲི་ཀའི་ཇོ་ཇོ་ལྷ་ཁང་།
29，
=
ཟུར་ཆག་པར་གྲགས་ཀྱང་ཇོ་ཇོ་དང་ཇོ་བོ་སོགས་ནི་བོད་རང་གི་མིང་བརྡ་རྣལ་
མ་ཞིག་ཡིན་པ་ལས་ཟུར་ཆག་གི་མིང་དུ་མི་སེམས་སོ། ། འདི་དག་ལ་བྱིན་
རླབས་ཅན་གྱི་རྟེན་བཞི་ཟེར་བར་བརྟགས་ན། བཞེངས་པའི་དུས་ཧ་ཅང་སྔ་
བའི་ཆ་ནས་བཏགས་པ་འདྲ་སྟེ། ཐོག་མར་བོད་བཙན་པོའི་རྒྱལ་རབས་
འཐོར་ཞིག་ཏུ་མ་སོང་བའི་སྐབས་དག་ཏུ་བཞེངས་པ་ཡིན་ནམ་སྙམ་ཡང་བརྟག་
པར་བྱ། མདོ་སྨད་ཆོས་འབྱུང་དུ། འདི་དང་པོར་ཆོས་རྗེ་ལྷུན་གྲུབ་རྒྱ་
མཚོས་བཞེངས་པའི་ལོ་རྒྱུས་སྣང་ཞེས་ཀྱང་འབྱུང་ངོ་། །
རྟེན་གྱི་གཙོ་བོ་ལ་སྨན་འདམ་ལས་གྲུབ་པའི་ཐུབ་དབང་གི་སྐུ་ཆེ་བ་
བཞུགས་ཤིང་། འདི་ལ་ཕྱིས་སུ་མི་ཉག་ ཚུལ་ ཁྲིམས་ བསྟན་ པའི་ཉི་མས་
གསེར་ཟངས་ཀྱི་དབུ་རྒྱན་ཕུལ་ཏེ་དཀར་ཆག་བརྩམས་ཤིང་ལྷ་ཁང་ལ་སྟེང་དུ་
གཉྫི་ར་དང་བཅས་བསྐྱར་བཞེངས་མཛད་པར། དགེ་བའི་བཤེས་གཉེན་ཨ་
ཡག་ཤེས་རབ་དབང་ཕྱུག་གིས་རབ་གནས་མཛད། གཙུག་ལག་ཁང་དང་
གོང་འོག་གི་ལྡེབས་རིས་ལ་ཐུབ་དབང་གནས་བརྟན་བཅུ་དྲུག་དང་བསྐལ་
བཟང་གི་སངས་རྒྱས་སྟོང་། རྒྱུད་སྡེ་བཞིའི་ལྷ་ཚོགས། རྗེ་ ཙོང་ཁ་པ་
སོགས་རྒྱ་བོད་ཀྱི་པཎ་གྲུབ་མང་པོའི་སྣང་བརྙན། རྒྱལ་བའི་བཀའ་བསྟན་
དང་མཆོད་རྫས་སྣ་ཚོགས་བཅས་བཞུགས། རྗེས་སུ་བསྟན་པ་འཕེལ་འགྲིབ་
ཀྱི་དབང་གིས་འདུས་བྱས་ཐམས་ཅད་མི་རྟག་པའི་རང་བཞིན་ཅན་དུ་གྱུར་ཏེ།
ནང་རྟེན་ཐམས་ཅད་བཤིགས་ཤིང་ལྷ་ཁང་ཉམས་དམས་སུ་བཟོས། རྗེས་སུ་
ཆོས་ལུགས་དད་མོས་ཀྱི་སྲིད་ཇུས་ལག་བསྟར་བྱས་རྗེས། རང་བྱུང་བཅུ་
བདུན་པའི་ས་འབྲུག་སྟེ་སྤྱི་ལོ1988ལོའི་ཟླ་བརྒྱད་པར་ཆོས་དད་མང་ཚོགས་
ཀྱི་རེ་བ་ལྟར། མཚོ་ལྷོ་ཁུལ་སྲིད་གཞུང་དང་ཁྲི་ཀ་རྫོང་འབྲེལ་ཡོད་སྡེ་ཁག་



.30，
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
གིས་ཐོག་མར་ཇོ་ཁང་འདིའི་ཆོས་སྒོ་འབྱེད་རྒྱུའི་ཆོག་མཆན་བཀོད། ཁུལ་
དང་རྫོང་གིས་གནང་བའི་སྒོར་ཆིག་འབུམ་དང་ཕྱོགས་སོ་སོའི་ཆོས་དད་མང་
ཚོགས་ཀྱི་ཞལ་འདེབས་བཅས་བསྡོམས་པས་སྒོར་སུམ་འབུམ་བཞི་ཁྲིས་འགྲོ་
གྲོན་བཏང་ནས་ཇོ་ཁང་སླར་གསོ་བྱས། ལོ་དེར་དགེ་བའི་བཤེས་གཉེན་ལྷ་
སྡེ་ཀུན་བཟང་ནས་ཇོ་བོའི་སྐུ་ལི་མ་བྱིན་ཅན་ཁྲུ་གང་ཅན་ཞིག་ཕུལ་ནས་གོང་བ་
གྲྭ་ཚང་གི་དགེ་འདུན་རྣམས་ཞུས་ཏེ་རབ་གནས་དང་ཁྲུས་གསོལ་གནང་སྟེ་རྟེན་
འབྲེལ་གྱི་ཐོག་མར་ཆོས་སྒོ་ཕྱེས། ལྷ་ལྡན་ཇོ་བོ་དང་བྱིན་རླབས་མཉམ་པར་
གྲགས་པའི་ཁྲི་ཀའི་ཇོ་བོ་ཞེས་ཡོངས་སུ་གྲགས་པ་འདི་ཉིད་རབ་རྒྱལ་ལྕགས་རྟ་
(སྤྱི་ལོ1990)ལོའི་ཧོར་ཟླ་དགུ་བའི་ཚེས་གསུམ་ལ་ཤཱཀྱའི་རྒྱལ་པོ་དགུང་ལོ་
བཅུ་གཉིས་ཀྱི་སྐུ་ཚད། ལོངས་སྤྱོད་རྫོགས་པའི་སྐུའི་རྣམ་པ་ཅན་ལྟ་བས་
ཆོག་མི་ཤེས་པ་ལེགས་པར་བཞེངས་གྲུབ་བྱུང་ལ། གཙུག་ལག་ཁང་གི་མཐའ་
སྐོར་དུ་མ་ཎི་འཁོར་ལོ་བརྒྱ་དང་རྩ་བརྒྱད་ཀྱིས་བསྐོར་ཞིང་། རྗེ་དགེ་འདུན་
ལེགས་བཤད་བསྟན་པ་རྒྱ་མཚོ་ཉིད་ཀྱིས་རྡོ་རྗེ་སློབ་དཔོན་མཛད་དེ་དགེ་འདུན་
བཅུ་ཕྲག་ཟུང་གིས་དཔལ་རྡོ་རྗེ་འཇིགས་བྱེད་ཀྱི་སྒོ་ནས་རབ་གནས་ཞིབ་རྒྱས་
སྦྱིན་སྲེག་དང་བཅས་སྦྱོར་དངོས་མཇུག་གསུམ་ཐམས་ཅད་དམ་པ་གོང་མའི་
ཕྱག་བཞེས་བཞིན་མཛད་པས་དད་ལྡན་ཀུན་གྱི་བསོད་ནམས་བསགས་པའི་
ཞིང་ས་བླ་ན་མེད་པར་བསྐྲུན་ཏོ། །
ལྷ་དཀར་པོའི་ལྷ་ཁང་།
ལྷ་ཁང་འདི་ནི་ཁྲི་ཀ་རྫོང་སྲིད་ནས་ཤར་བྱང་གི་ཕྱོགས་སུ་སྤྱི་ལེ་བཅུ་
གཅིག་གིས་ཆོད་པའི་གནས་ཏེ། དེང་གི་ཧི་ཏུང་ཞང་ཚྭ་མཐའ་སྡེ་བ་ནས་



， 31 •
ཁྲི་ཀའི་ལྷ་དཀར་པོའི་ལྷ་ཁང་། །
ཤར་བྱང་དུ་སྤྱི་ལེ་གཅིག་གི་སའི་རྨ་ཀླུང་རིང་མོའི་འགྲམ་རྒྱུད་དུ་ཆགས་ཡོད།
འདི་ལ་ལྷ་རང་སྐྱེས་ཀྱང་ཟེར། ལྷ་ཁང་འདི་ཁྲི་ཀའི་བྱིན་རླབས་ཅན་གྱི་རྟེན་
བཞིའི་གྲས་ཡིན་ལ། ནམ་བཞེངས་ཀྱི་ལོ་ཚིགས་གསལ་བོར་མ་ངེས་ཀྱང་རབ་
བྱུང་བཅུ་གཅིག་པའི་ཡར་སྔོན་དུ་ཡོད་པ་ལོ་རྒྱུས་དག་ཏུ་གསལ། ལྷ་ཁང་ཆེ་
ཆུང་གཉིས་ཡོད་པའི་ཆེ་བའི་ནང་རྟེན་དུ། ཕ་བོང་དཀར་པོ་ཞིག་ལ་དགེ་
སློང་ཆོས་གོས་གྱོན་པ་ཞིག་ཐིམ་པ་དང་། སྟེང་དུ་ཡིག་འབྲུ་གསུམ་རང་བྱོན་
དུ་ཡོད་པ་ནང་བཞུགས་ཀྱི་བྱམས་སྐུ་བྱོན་ལེགས་ཤིག་དང་། ལྷ་ཁང་ཆུང་
བའི་ནང་དུ་བྱམས་པ་ཆུ་གཟིགས་མར་གྲགས་པ་ཞལ་རྨ་ཆུའི་ཁུགས་པར་གཏད་
པ་བཅས་བཞུགས། དེ་རུ་བྱམས་ཁང་བཞེངས་དུས་བྱམས་སྐུ་ཉིན་རེ་ལས་
ཉིན་རེར་ཇེ་མཐོར་སྐྱེས་ སྟབས། ཤིང་བཟོ་ཐབས་ཟད་དེ་ཤིང་ལྷམ་ཞིག་
བཟོས་ཏེ་སྐུའི་མགོར་བསྐོན་པས་ཉིས་ཐོག་ཅན་ཞིག་ལས་བཞེངས་མ་དགོས་
ཞེས་གྲྭ་ པ་ རྒན་ པ་ དག་ གི་ ངག་ལས་ ཐོས་ ཀྱང་ བདེན་ མིན་ལ་དཔྱད་ པར་
བྱའོ། ། ལྷ་ཁང་འདིར་རབ་བྱུང་བཅུ་བཞི་བ་སྟེ་སྤྱི་ལོ1807ལོར་མེ་སྐྱོན་
བྱུང་ལ། སྤྱི་ལོ1851ལོར་རྙེ་བློ་བཟང་བསྟན་པའི་རྒྱལ་མཚན་གྱིས་ཞིག་
གསོ་དང༌། རྗེ་ཐར་ཤུལ་དགེ་འདུན་ཆོས་སྐྱོང་རྒྱ་མཚོས་རབ་གནས་མཛད།
དེ་དུས་ཕ་བོང་སྟེང་དུ་ཡིག་འབྲུ་གསུམ་རང་བྱོན་དུ་ཡོད་པ་ཀུན་གྱིས་མཐོང་
ཞེས་མདོ་སྨད་ཆོས་འབྱུང་དུ་གསུང་ལ། ཨོཾ་ཨཱཿ ཧཱུཾ་སྟེ་མཚན་མོ་འོད་འཕྲོ་
བའི་རང་བྱོན་གྱི་ཡིག་འབྲུ་འདི་གསུམ་མི་གང་མང་ཞིག་གིས་མཐོང་བར་གྲགས།
པྱམས་ཁང་གཉིས་ཡོད་པའི་གོང་མ་རྗེ་གསེར་ཁང་བས་ཞིག་གསོ་བྱས་ཏེ་རྟེན་
དང་བརྟེན་པ་གསར་དུ་བཞེངས་ལ་རྙེ་ཞལ་སྔ་ནས་རབ་གནས་གནང་བའི་ལོ་
རྒྱུས་ཀྱང་མཆིས། ལྷ་ཁང་དུ་བྱམས་པ་གཉིས་ལས་གཞན་ད་དུང་འཇིགས་



_：32 ， མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་པཨུས།
བྱེད་ལྷ་བཅུ་གསུམ་མ། མགོན་ཆོས་ལྷ་གསུམ། རྗེ་བླ་མ་དང་། རྗེ་
གསེར་ཁང་པའི་སྐུ་བརྙན། གནས་བརྟན་བཅུ་དྲུག་དང་ཞིང་བཀོད་འགའ་
རེ་བཅས་བསོད་ནམས་བསགས་པའི་ཞིང་ས་མཆོག་ཏུ་གྱུར་པ་ལྷམ་མེར་ཡོད་
ཀྱང་། ང་བརྒྱད་དང་རིག་གསར་གྱི་རླུང་འཚུབ་ཁྲོད་མིང་གི་ལྷག་མ་ཙམ་དུ་
གྱུར༑ །
དེང་སྐབས་ཆོས་དད་རང་དབང་གི་སྲིད་ཇུས་དངོས་འབེབས་བྱས་པ་
དང་ཆབས་ཅིག་རབ་རྒྱན་ཆུ་སྤྲེལ(སྤྱི་ལོ1992)ལོར་ཚྭ་མཐའི་རིན་ཆེན་གྱིས་
རང་འགུལ་སྒོས་འགན་ཁུར་ཏེ་བྱམས་ཁང་བྱིན་ཅན་ཕ་བོང་ནང་བཞུགས་ཀྱི་
བྱམས་པ་ཁྲུ་ཉེར་ལྔ་ཅན་སྔོན་གྱི་ལྷ་ཁང་ཇི་ལྟ་བ་བཞིན་དང་། སྨན་འདམ་
ལས་གྲུབ་པའི་རྒྱལ་བ་བྱམས་པ་ཉིས་ཐོག་གི་ཚད་དང་ལྡན་པ་ཞིག་དཀྱིལ་དང་།
གཡས་སུ་རྒྱལ་བ་ཙོང་ཁ་པ། གཡོན་དུ་རྗེ་གསེར་ཁང་པའི་སྐུ་འདྲ་མི་ཚད་
ཙམ། བྱམས་ ཁང་ ཆུང་ བར་ བྱམས་ པ་ ཆུ་ གཟིགས་ མ་ དང་ བཅས་ པ།
བྱམས་ཁང་ཆེན་མོའི་མཐའ་སྐོར་དུ་མ་ཎི་འཁོར་ལོ་སྔོན་ཆད་ལས་ ལྷ་ པ་
བཞེངས་ཤིང་། བྱམས་ཁང་ཉེ་འགྲམ་དུ་རྗེ་གསེར་ཁང་པའི་གཟིམ་ཁང་ལྷག་
ལུས་བྱུང་བ་ཉམས་གསོ་བྱས།
ལྷ་ཁང་འདི་ལ་ད་ལྟ་གོང་བ་གྲྭ་ཚང་གིས་དཀོན་གཉེར་མང་དུས་ནས་
མཆོད་འབུལ་བྱེད་བཞིན་མཆིས་སོ། །
ཡུལ་ལྷའི་ལྷ་ཁང་།
ཁྲི་ཀའི་ཡུལ་ལྷའི་ལྷ་ཁང་ནི་ཁྲི་ཀ་རྫོང་མཁར་གྱི་ནུབ་ཕྱོགས་ཏེ་ད་ལྟའི་ཧོ་
ཞི་ཞང་ནས་སྤྱི་ལེ་གཉིས་ལྷག་གི་ས་ཤ་འབུམ་གྱི་གདོང་སྣ་ཞེས་པར་བཞེངས་



ཁྲི་ཀའི་ཡུལ་ལྟའི་ལྷ་ཁང་།
， 33，
ཡོད། གསེར་ཁྲི་རྒྱ་ནག་པ་སྐུ་ཕྲེང་གཉིས་པའི་གསུང་ལས། རྗེ་བཙུན་
འཇམ་དཔལ་དབྱངས་ནག་པོའི་ཐུགས་སྤྲུལ་ཡུལ་ལྷའི་རྒྱལ་པོ་ཝུན་ཆིང་ལོ་ཡེ་
ཞེས་བྲིས་ཡོད་ཅིང་། སྐྱབས་མགོན་རྒྱལ་དབང་ལྔ་བ་ངག་དབང་བློ་བཟང་
རྒྱ་མཚོའི《ཁྲི་ཀའི་ཡུལ་ལྷའི་གསོལ་མཆོད་བྱ་ཚུལ་གཡང་འཁྱིལ་དུང་གི་རང་
སྒྲ》ལས། སྤྱན་རས་གཟིགས་དབང་ཐུགས་རྗེའི་རོལ་གར་ལས། ། སྣ་
ཚོགས་སྤྲུལ་པའི་རྣམ་འགྱུར་དུ་མ་ཡིས། །འགྲོ་ཀུན་འདུལ་མཛད་རྒྱལ་ཆེན་
སྐུ་སྤྲུལ་པ། ། ཡུལ་ལྷའི་མཆོད་ཐབས་དུང་གི་རང་སྒྲ་འབྲི། ། ཞེས་
གསུངས། ཨ་ཀྱཱ་ཡོངས་འཛིན་གྱི་གསུངས་ལས། དེ་ཡང་མགོན་པོ་འོད་
དཔག་མེད་དང་ཡི་དམ་པདྨ་དབང་གི་རྒྱལ་པོའི་སྣང་ཆ་འཇིག་རྟེན་སྐྱོང་བའི་
སྡེ་དཔོན་གྱི་སྐུའི་རྣམ་པར་ཚུལ་བསྟན། ཐུན་མོང་གི་རྣམ་ཐར་དུ་ཡང་སྐྱེ་བ་
བཅུ་བདུན་དུ་ཟམ་མ་ཆད་པར་བློན་པོ་མཆོག་གི་རོལ་བས་གཞན་ཕན་ཁོ་ན་
མཛད་པའི་མཐུས་གནམ་གྱི་ལྷའི་གོ་ས་ཐོབ་པར་བསྔགས་ཤིང་། དེང་དུས་
མ་ཧཱ་ཙི་ནའི་རྒྱལ་ཁམས་ཆེན་པོར་ཡི་གེའི་སྲུང་མར་མཆོད་ཅིང་། རང་རེའི་
ཞྭ་སེར་བསྟན་པ་ཡོངས་རྫོགས་ཀྱི་བདག་པོ། སྐྱབས་མགོན་རྒྱལ་དབང་ཡབ་
སྲས་རྣམ་གཉིས་ནས་སྲུང་མ་འདི་ཉིད་གསོལ་ཅིང་མཆོད་པའི་རིམ་པ་བཀའ་
རྩོམ་མཛད་འདུག་པར་མ་ཟད། ཁྱད་པར་དགེ་ལྡན་བསྟན་པའི་གསལ་བྱེད་
ཁྲི་ཆེན་རྒྱུ་ནག་ པ་ཆེན་པོ་སྐུ་ཕྲེང་གཉིས་པ་དང་། མཁས་གྲུབ་ སྟོང་སྐོར་
བསོད་ནམས་རྒྱ་མཚོ་རྣམ་གཉིས་ལ་སྐུ་ལུས་དང་གྲིབ་མ་བཞིན་དུ་འགྲོགས་ཏེ་
ཅི་གསུང་བཀའ་བཞིན་མངོན་སུམ་དུ་སྒྲུབ་པའི་སྲུང་མ་ཁྱད་པར་ཅན་དུ་གྱུར་
གཤིས། དམ་པ་རྣམ་གཉིས་ནས་མཛད་པའི་ལྷ་མཆོག་འདི་ཉིད་ཀྱི་གསོལ་
མཆོད་དེང་དུས་བོད་དབུས་གཙང་ནས་བཟུང་། ཤར་ཕྱོགས་རྒྱ་མཚོ་ཆེན་པོ་



：34 ་ མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ལ་ཐུག་གི་བར་གྱི་བླ་དཔོན་ཆེ་ཕྲ་སེར་སྐྱ་དྲག་ཞན་མཐའ་དག་གིས་ཁ་ཏོན་ལྟ་
བུར་བྱ་སྟེ། ལྷ་མཆོག་འདི་ཉིད་ཀྱི་འཕྲིན་ལས་ལ་ཡིད་ཆེས་མོས་གུས་དྲག་
པོས་འབད་འབད་དུང་དུང་བགྱིད་བཞིན་པ་འདི་ལྟར་ལགས་ལ། དེ་ཡང་ལྷ་
མཆོག་འདི་ཉིད་ཀྱི་རྣམ་པར་ཐར་བ་རྒྱས་པ་ནི་རྒྱུའི་ཡིག་ཚང་ལས་འབྱུང་ཞིང་།
དེང་སྐབས་ཡོངས་སུ་གྲགས་པ་ནི་སྐྱབས་མགོན་ཆོས་ཀྱི་རྒྱལ་པོ་ཙོང་ཁ་པ་ཆེན་
པོ་སྐུ་བལྟམས་པའི་གནས་མཆོག ལུམྦིའི་དགའ་ཚལ་གཉིས་པ་སྐུ་འབུམ་
ཆོས་སྡེ་ཆེན་པོ་དང་མི་རིང་བའི་སའི་ཆ། སྔོན་ཆོས་རྒྱལ་མྱ་ངན་མེད་ཀྱིས་
བཞེངས་པའི་མཆོད་རྟེན་བྱེ་བའི་ནང་ཚན། བོད་ཆོས་རྒྱལ་ཁྲི་རལ་བ་ཅན་
དངོས་སུ་བྱོན་ནས་མཇལ་ཏེ་དབུ་རལ་ལྕང་ལོ་གཟུངས་གཞུག་ཏུ་ཕུལ་ཏེ་ཞིག་
གསོ་མཛད་པའི་མཆོད་རྟེན་དཀར་པོར་གྲགས་པ་དང་། གཞན་ཡང་ཐུགས་
རྗེ་ཆེན་པོ་རང་བྱོན་ལྷ་དཀར་པོ་དང་སྒྲོལ་མ་རང་བྱོན། ཁྱད་པར་དུ་འཇམ་
མགོན་ས་སྐྱ་པཎྜི་ཏ་ཆེན་པོས་བཞེངས་པའི་ཇོ་ཇོ་ལྷ་ཁང་སྟེ་ཀྲིན་ཊུ་ལྷ་ཁང་དུ་
གྲགས་པའི་ནང་རྟེན་དུས་གསུམ་སངས་རྒྱས་ཀྱི་སྐུ་མཇལ་བ་ཙམ་གྱིས་ནད་
གདོན་སོགས་སེལ་བ་མངོན་སུམ་གྱིས་གྲུབ་པ་རྟེན་མཆོག་ཁྱད་པར་ཅན་མང་དུ་
བཞུགས་ཤིང་། མཁས་བཙུན་གྲུབ་པའི་སྐྱེ་མཆོག་དུ་མ་ཟམ་མ་ཆད་པར་
བྱོན་པའི་གནས་མཆོག་ཁྲི་ཀ་གསེར་མོ་ལྗོངས་སུ་གྲགས་པའི་དགེ་བཅུ་འཛོམས་
པའི་གནས་ཀྱི་ཐིག་ལེ་ཤ་འབུམ་གྱི་གདོང་སྣར་འཇིག་རྟེན་ཐུན་སྣང་དུ་བློན་
ཆེན་གྱི་རྣམ་པར་བསྟན་པ་དེ་ཉིད་ཀྱི( སི་ཁྲོན་ཞིང་ཆེན་གྱི་མི་ཡིན་ཞིང་ཁྲི་ཀར་
ཕེབས་ནས་སྐུ་གྲོངས) སྐུ་བ།དུང་རིལ་བོ་མ་ཉམས་པར་བཞུགས་པའི་སྟེང་དུ་ལྷ་
བཟོ་མཁས་པས་སྨན་སྐུར་བཞེངས་པ་ད་ལྟ་གསེར་མཆོད་འབུལ་སྐབས་ཀྱང་སྲ་
ཙི་སོགས་མི་དགོས་པར་དངོས་སུ་བཞེངས་པ་སོགས་བྱིན་རླབས་གཟི་འོད་



ཁྲི་ཀའི་ཡུལ་ལྷའི་ལྷ་ཁང་།
，35，
འབར་བ་ཁྲི་ཀའི་ཡུལ་ལྷ་གཉན་པོ་གསེར་ཞལ་ཅན་ཞེས་ཁྱབ་གདལ་དུ་གྲགས་
ཤིང་། དབང་ཕྱོགས་གོང་མ་ཆེན་པོའི་བཀས་བཀུར་བའི་མཚན་ཤིང་མཱ་ཐེན་
ཙིའམ་ཝུན་ཆིང་ཏིས་ཇུན་དུ་བསྔགས་པའི་ལྷ་མཆོག་འདི་ཉིད་འཁོད་འདུག་གོ།
ཅོག་རོང་བཤད་སྒྲུབ་རྒྱུ་མཚོས་གསུངས་པའི་བསང་མཆོད་ནང་དུ་ས་
སྐྱ་ཀུན་དགའ་རྒྱལ་མཚན་གྱིས་བཀའ་བསྒོས་པ་ཡིན་གསུངས། ཡང་ངག་
རྒྱུན་དུ། ཡུལ་ལྷ་གོང་མའི་བློན་པོའི་ཚུལ་བཟུང་ནས་འགྲོ་དོན་མཛད་སྐབས་
བློན་པོ་འགས་ཕྲག་དོག་གིས་གོང་མར་སྙན་ཕྲ་ཞུས་པས་ཡ་ལ་ཕོག ཕྱིས་མི་
མ་ཡིན་མཐུ་ཅན་ཞིག་ཏུ་སྐྱེས། གསེར་ཁྲི་རྒྱ་ནག་པ་འཇམ་དབྱངས་བསྟན་
པའི་ཉི་མ(སྤྱི་ལོ1686—1738)གོང་མའི་དབུ་བླར་བཞུགས་སྐབས་མི་མ་
ཡིན་པ་དེས་ཁོང་ལ་གྲོགས་མཛད་པ་སྟེ། བདུད་བློན་ཞིག་གིས་གོང་མར་བླ་
མས་ཁྱེད་རང་དགྲོང་འདོད་ཀྱིས་སྨྱུག་ཁྲོག་ཏུ་གྲི་བཅུག་ཡོད། མི་བདེན་སྙམ་
ན་བརྟག་དང་ཤེས་ཡོང་ཞེས་སྙན་ཕྲ་ཞུས་པས། གོང་མས་བླ་མའི་སྨྱུག་ཁྲོག་
གི་ཁ་ཕྱེས་ནས་སྨྱུག་གུ་སར་བྱོ་བ་ན། ཡུལ་ལྷས་སྨྱུག་ཁྲོག་ལས་སྨྱུག་གྲི་བཀག་
པས་སྨྱུག་གུ་ལས་གྲི་སར་མ་ལྷུང་། བློན་པོ་དེས་ཡང་གོང་མར་ད་རེབ་ཁོས་
དོགས་ཟོན་གྱིས་ གྲི་མ་བཟུང་བ་ཡིན་ལ། ཁོས་དོགས་ཟོན་བྱས་མེད་དུས་
ཁྱེད་ཀྱིས་གློ་བུར་དུ་གཟིགས་ཤིག་ཅེས་ཞུས་པ་ལྟར་ཉིན་ཞིག་ལ་སྨྱུག་ཁྲོག་ནང་
གི་སྨྱུག་གྲི་དེ་གོང་མས་མཐོང་བས་བླ་མ་བཙོན་དུ་བཅུག བླ་མསཔལ་ལྷ་ལ་
ཁྲི་སྡེ་ཞིག་གི་སྲུང་མར་བཀུར་རྒྱུ་ཞལ་བཞེས་གནང་ཕྱིར་ཡུལ་ལྷས་གོང་མའི་
བཙུན་མོ་འདང་ཅན་ཞིག་ཡོད་པ་དེའི་མཁལ་རྩ་ནས་བཟུང་བས་ན་ཟུག་དྲག་
པོས་བཟོད་ཐབས་བྲལ། སྨན་དཔྱད་ཀྱིས་མ་ཕན་པས་ཐབས་ཟད། གོང་
མའི་བསམ་པར་བདག་གི་བླ་མར་ནུས་མཐུ་བསམ་གྱིས་མི་ཁྱབ་པ་མངའ་བ་



：36
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ཡིན་པས་གདན་དྲངས་ན་ ཕན་པར་ངེས་སྙམ་ནས་བླ་མ་བཙོན་ནས་གདན་
དྲོངས། བླ་མས་བཙུན་མོའི་གཟིམ་ཁང་གི་སྒོ་ཁ་ནས་ཡུལ་ལྷ་ལ་བསྟོད་པའི་
ཚིགས་བཅད་གཅིག་གསུངས་ནས་འབྲུ་ཟན་སྟོར་བས་འཕྲལ་དུ་བཙུན་མོ་ནད་
ལས་ཐར། གོང་མ་བླ་མར་ལྷག་པར་དད་ནས་ཉེས་པ་མེད་པར་བྱས། ཕོ་
དྲུང་དུ་བསྟུད་མར་བཞུགས་རྒྱུ་ཞུས་ཀྱང་བླ་མ་དེར་བཞུགས་མ་འདོད་པར་མདོ་
སྨད་དུ་ཕེབས། རེ་ཞིག་རྨ་ཆུར་གྲུ་བརྒྱབ་ནས་སྐྱོད་སྐབས་གྲུ་ཆུང་ཆུ་དཀྱིལ་
ནས་བགྲོད་མ་ཐུབ་པས་ཁོང་གི་ཐུགས་སུ་སྔོན་གྱི་ཞལ་བཞེས་དེ་དྲན་ཏེ། ཀྱི།
ཁྲི་ཀའི་ཡུལ་གནས་ལྷ་གཉན་མཐུ་བོ་ཆེ། །རྒྱ་ནག་ཤིང་མཱ་ཐེན་ཙི་ཞེས་
གྲགས་ཁྱོད། ། མ་ལུས་འཁོར་བཅས་གནས་འདིར་སྤྱན་འདྲེན་ནོ། །
བསང་གསུར་བཞེས་ལ་འདོད་པའི་དོན་ཀུན་སྒྲུབས། ། ཞེས་བསང་མཆོད་
བཀྲ་ཤིས་གཡས་འཁྱིལ་མ་འདི་གསུངས་ཏེ་ཡུལ་ལྷའི་ཕོ་བྲང་གི་ཤུལ་གྱི་ཕ་བོང་
དཀར་པོ་དེར་ཡུལ་ལྷ་བསྟིམས་པར་མཛད་ཅེས་བཤད། བསང་མཆོད་འདི་
ཡང་འདོན་ཆོག་ཏུ་བཞུགས་པའི་མཇུག་ཏུ་གསེར་ཁྲི་རིན་པོ་ཆེས་གསུངས་ཞེས་
བཀོད་ཡོད་དོ། །
དེ་ཡང་ཁྲི་ཀའི་ཡུལ་ལྷའི་ལོ་རྒྱུས་རྒྱ་ཡིག་གིས་བྲིས་པ་ཞིག་ལས་ཝུན་ཆིང་
ཞེས་པ་གནའ་དུས་ཡོན་ཏན་གྱི་ཐོབ་ཐང་གི་མིང་ཡིན་པ་དང༌། ཡང་གནམ་
གྱི་སྐར་མ་སྨིན་དྲུག་གི་མིང་ཡང་ཡིན་ཟེར། སྔོན་ཀྲང་ཡ་ཙི་ཟེར་བ་གསོ་རིག་
སོགས་ཡོན་ཏན་ལ་མཁས་ཤིང་བྱམས་སྙིང་རྗེ་དང་ལྡན་པའི་མི་ཞིག་གིས་སེམས་
ཅན་ལ་ཕན་ཆེན་པོ་བཏགས། ཐང་རྒྱལ་རབས་ཀྱི་དུས་སུ་ཏོན་ཅན་ནས་
ཡུལ་བྱོལ་ཏེ་སི་ཁྲོན་ལ་འོངས་ཤིང་རྒྱལ་པོ་ཞོན་ཙོན་དང་ཞི་ཙོན་གཉིས་ཀྱིས་
ཁོང་ལ་གཡོན་གྱི་བློན་ཆེན་དང་། ཕན་བདེ་དཔལ་གྱི་རྒྱལ་པོ་ཞེས་མཚན་



ཁྲི་ཀའི་ཡུལ་ལྷའི་ལྷ་ཁང་།
， 37 ，
ས
=
གནང་། སུང་རྒྱལ་རབས་ལྷོ་མ་དྲོ་ཞིའི་ཀོང་ཙོན་རྒྱལ་པོས་ཀྲང་ཡ་ཙིའི་གོ་
གནས་སྤར་ཏེ་ཝུན་ཆེང་ལྷ་ཆེན་ཞེས་མཚན་ངེས་གཏན་མཛད། སུང་རྒྱལ་
རབས་ཀྱི་དུས་མགོར་སྤྲིན་སྔོན་རྒྱལ་པོས་དཔའ་མངོན་རྒྱལ་པོ་ཞེས་མཚན་
གནང་། མི་ཚོས་ཀྲང་ཡ་ཙི་ལ་འདས་དྲན་བྱེད་ཆེད་མཆོད་ཁང་བཞེངས་ཏེ་
བཀུར་མཆོད་བྱེད། དེ་འདྲའི་མཆོད་ཁང་རྒྱ་ནག་ གི་ ས་ཆ་མང་ཤས་ན་
བཞེངས་ཡོད་ཅེས་བཀོད་འདུག་གོ །
རྟེན་དང་བརྟེན་པ་བཞེངས་པའི་སྐོར་ལ། རྒྱུའི་ཡི་གེ་ཞིག་ཏུ་ལྷ་ཁང་
འདི་ཐོག་མར་ཡོན་རྒྱལ་རབས་ཀྱི་དུས་མགོར(ཕལ་ཆེར་སྤྱི་ལོ1179)ཕོ་བྲང་
ཁང་མིག་པ་སུམ་བཞེངས་ཏེ། དེ་ནས་རིམ་གྱིས་རྒྱ་བསྐྱེད་དེ་མིན་རྒྱལ་རབས་
ཀྱི་དུས་སུ(སྤྱི་ལོ1368ཙམ)ཡོངས་གྲུབ་བྱུང་ཟེར། དེ་ལ་ཡུལ་ལྷའི་ཕོ་བྲང་
གཡུ་གྱོན་ཅན་དང་། - ཡུལ་ལྷ་གཙོ་འཁོར་སོགས་སྨན་སྐུ་ལྔ་དང་ལྡེབས་རིས་
བཅས་བཞུགས། གཡས་གཡོན་ཟུར་ཁང་དང་། ཤར་ཕྱོགས་གཙོ་སྐར་ལྷ་
ཁང་བཅས་ཡོད། དེའི་ནང་དུ་ཤ་འབུམ་ཙི་ཐུང་གི་སྐུ་བཞེངས་ཡོད། དེ་
ནི་སྔོན་གོང་མའི་ཡིག་མཁན་བཟང་པོ་སེམས་ཅན་ལ་ཕན་ཐོགས་པ་ཞིག་ཡོད་
པར་གཞན་གྱིས་གོང་མར་སྙན་ཕྲ་ཞུས་ནས་ཉེས་པ་བཀལ། དེ་ནས་ཁོ་མཚོ་
ལ་ལྕེབས། མཚོ་ནས་ཆུ་སྲིན་གྱིས་བཏེགས་ཤིང་སྨེ་བདུན་གྱིས་འཐེན་ནས་
འདོད་ཁམས་ཀྱི་ལྷ་རུ་སྐྱེས་པར་གྲགས། དེའི་འདྲ་སྐུ་ནི་རྐང་གཡས་ ཀྱི་
ཞབས་ནས་ཆུ་སྲིན་གྱིས་བཏེགས་ཤིང་། རྐང་གཡོན་རྒྱབ་ཏུ་བསྐུམས་པའི་
མཐིལ་ལ་བྲེ་ནང་སྐུར་མ་སྨེ་བདུན་ཡོད་པ་བཞེངས་ཡོད། ཤ་འབུམ་ཙི་ཐུང་
ཡུལ་ལྷའི་འཁོར་དུ་བཤད་ཅིང་། འཁོར་སྡེ་བཞིའི་གྲས་མིན་ཞེས་སྐུ་གཞོགས་
མཚན་སྒྲོགས་རིན་པོ་ཆེས་གསུངས།



： 38 ་ མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ད་དུང་རྔ་ཁང་དང་། གསོལ་ཁང་། ནད་ཁང་། སུམ་སྒོ་ཅན་གྱི་
སྒོ་གསུམ་ བཅས་ བསྡོམས་ པས་ ཁང་ མིག་ གྲུ་ བཞི་ མ་ བརྒྱད་ ཅུ་ ལྷག་ཡོད།
གནའ་ཡི་བཟོ་རྩལ་བརྗིད་ཉམས་ལྡན་ཞིང་བཀོད་མཛེས་ཡིད་དུ་འོང་བའི་ཀ་
གདུང་བརྐོས་རིས་ཅན་གཟི་འོད་འབར་བ་ཞིག་ཡིན། དེ་ནི་ཁྲི་ཀའི་ཡུལ་ན་
ལྷ་ཁང་བཞི་དང་མཛེས་ལྗོངས་བརྒྱུད་དུ་གྲགས་པའི་ཡ་གྱལ་ཡིན། ལོ་རྒྱུས་
ཀྱི་དུས་ཡུན་རིང་བོའི་ནང་ལྷ་ཁང་ལའང་ཆག་འཇིག་ལན་འགའ་བྱུང་མྱོང་།
སྔོན་གྱི་ལྷ་ཁང་རྙིང་བ་དེ་འཁྲུག་ཆེན་ཞིག་གི་ནང་དུ་མེར་བསྲེགས། རྗེས་སུ་
ཁྲི་ཀའི་ཧོར་ཀྱཱ་ནས་འཁྲུངས་པའི་བླ་མ་ཨ་ཀྱཱ་ཚང་གིས( སྤྱི་ལོ1919) བསྒྱུར་
བཞེངས་མཛད། རབ་རྒྱལ་ ས་ཁྱི (སྤྱི་ལོ1958)ལོར་བོད་ཡུལ་གྱི་ནང་
བསྟན་ལ་ཆག་འཇིག་བྱུང་སྐབས་ཡུལ་ལྷའི་ལྷ་ཁང་གི་རྟེན་དང་བརྟེན་པ་ཐམས་
ཅད་ཀྱང་འཇིག རབ་རྒྱལ་ཆུ་ཁྱི( སྤྱི་ལོ1982)ལོར་བསྐྱར་བཞེངས་བྱས།
རབ་གནས་མེ་ཡོས(སྤྱི་ལོ1987)ལོར་རྟ་བདག་རྒྱལ་པོའི་ལྷ་ཁང་དང་གཙང་
ཁང་ཡུལ་ ལྷ་གཙོ་འཁོར་ ཤ་འབུམ་ཙི་ཐུང་སོགས་ཀྱི་སྨན་སྐུ་བཞེངས།
ཨ་ཀྱཱ་ཚང་གིས་དེ་རེ་རེར་གཟུངས་གཞུག་ཁ་ཚང་དང་གསུང་འབུམ་གསེར་
དངུལ་མུ་ཏིག་སོགས་ཕུལ་ཏེ་རབ་གནས་མཛད་པས་བྱིན་རླབས་ཀྱི་ཚན་ཁ་
འབར། ཁྱད་པར་དུ་ཡུལ་ལྷ་རྒྱལ་པོའི་གཟུངས་གཞུག་ཏུ་པཎ་ཆེན་ཐམས་
ཅད་མཁྱེན་པ་ཆོས་ཀྱི་རྒྱལ་མཚན་མཆོག་གི་གསང་ ཐམ་ བསྐྱོན་པའི་གསུང་
འབུམ་ཞིག་ཀྱང་བཞུགས། ཆུ་སྤྲེལ(སྤྱི་ལོ1992)ལོར་བྱང་གི་ཐོག་ཁང་དུ་
མེ་ལྷ་དང་། གླང་རྒྱལ་རྟ་བད་། ལྷོའི་ཐོག་ཁང་དུ་གོང་སྨན་རྒྱལ་མོ་དང་
འཕགས་མ་སྒྲོལ་མ། མཆོད་པའི་ལྷ་མོ་སོགས་ཀྱི་སྨན་སྐུ་བཅུ་དགུ་བཞེངས།
ལྡེབས་རིས་དང་ཤིང་བརྐོས་རི་མོ་སོབ་ས་སྒྱུ་རྩལ་གྱི་བཀོད་པ་ཕུན་སུམ་ཚོགས་



ཁྲི་ཀའི་གདོང་སྣའི་ཐུགས་རྗེ་ཆེན་པོ།
• 39 •
པོ་ཡོད།
ལོ་རེ་རེའི་ལུགས་རྙིང་གི་ཟླ་དྲུག་པའི་ཚེས་ཉེར་གཅིག་ནས་ཉེར་བཞི་ལ་
གསེར་ལྡན་རྨ་ཆུ་རིང་མོའི་འགྲམ་དུ་ཁྲི་ཀའི་ལྷ་རྩེ་ཞེས་ལོ་ ཡག་ དུས་ སྟོན་
འཚོགས་པའི་སྲོལ་ཡོད། དེ་ལ་ཁྲི་ཀའི་རྫོང་གི་རྒྱ་བོད་ཧོས་གསུམ་གཙོས་ཉེ་
ལོགས་ཀྱི་རྫོང་མང་པོའི་ལྟད་མོ་བ་དང་། ཚོང་པ། སྒྱུ་རྩལ་པ་སོགས་མི་
ཚོགས་འདུས་ནས་གླུ་ལེན་གར་རྩེད་དང་སྒྱུ་རྩལ་གྱི་ལྟད་མོ་སྟོན་པ་དང་། ཉོ་
འཚོང་གི་འདུ་ལོང་ཆེ། ཚེས་ཉེར་གཉིས་ཉིན་ཡུལ་ལྷའི་རྒྱལ་པོའི་སྐུ་དང་ཨ་
མེས་རྒྱལ་ཐང་ཟེར་བའི་སྐུ་ཁྱོགས་ལ་བཏེགས་ནས་ཤར་དང་ནུབ་ནས་རང་རང་
གི་ཕོ་བྲང་དུ་ཆས་ཏེ་བྲོ་གར་དང་རོལ་དབྱངས་པས་མདུན་བསུས་ཏེ་ཁྲོམ་
ཚོགས་སུ་ཕེབས་ནས་བྲོ་གར་འཁྲབ་ཅིང་ལྷ་གསོལ་བྱེད། ཚོགས་གྲོལ་ཉིན་
སྔར་ལྟར་བྲོ་གར་དང་བཅས་ཕྱིར་རང་རང་གི་ཕོ་བྲང་དུ་བསྐྱལ་བ་ཡིན་ལ།
དེ་ནི་ཁྲི་ཀའི་ལྷ་རྩེ་ཞེས་ཡོངས་སུ་གྲགས་པ་དེ་ཡིན་ནོ། །
་
， གདོང་སྣའི་ཐུགས་རྗེ་ཆེན་པོ།
དེ་ཡང་རང་རེ་བོད་ཡུལ་འདི་འཕགས་པ་སྤྱན་རས་གཟིགས་ཀྱི་གདུལ་
ཞིང་དུ་རྒྱལ་བ་ཉིད་ཀྱི་ལུང་གིས་ཟིན་ཅིང་། དོན་ལ་གནས་པས་ཡུལ་གྲུ་ཀུན་
ཏུ་འཕགས་པ་ཡབ་ཡུམ་གྱི་གཟུགས་སྐུ་དང་གཟུངས་སྔགས་ཡིག་འབྲུ་རང་བྱོན་
མཐོང་རྒྱུ་ཡོད་པ་ནང་བཞིན༑ ཁྲི་ཀ་རྫོང་སྲིད་ནས་ལྷོ་ཕྱོགས་སུ་སྤྱི་ལེ་གསུམ་
གྱི་སའི་ཆར་གདོད་མ་ནས་རྡོ་ལས་གྲུབ་པའི་འཕགས་པའི་སྐུ་བརྙན་རང་བྱོན་
དུ་ཡོད་པས་གནའ་ནས་བཟུང་གདོང་སྣའི་ཐུགས་རྗེ་ཆེན་པོ་རང་བྱོན་ཞེས་
འབོད་དོ། ། འདི་ནི་ཁྲི་ཀའི་ཡུལ་གྱི་བྱིན་རླབས་ཅན་གྱི་རྟེན་བཞིའི་གཅིག་



་ 40 · མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ཡིན་ཞིང་དེ་ཡང་ངག་རྒྱུན་ལ་བོན་པོའི་བླ་མ་མི་རྩེ་གསེར་བཟང་ཞེས་པ་ཁྲི་ཀའི་
ཡུལ་འདིར་ཕེབས་ཏེ། གདོང་སྣའི་བྲག་ཕུག་ ཅིག་ལས་སྒྲུབ་ སྦྱོང་མཛད།
རབ་བྱུང་ལྔ་བའི་ནང་སོག་པོ་རྒྱལ་པོའི་རྒྱུད་དུ་མིང་ལ་སྤྲེལ་ལྤགས་ཅན་ཟེར་བ་
ཞིག(ལུས་ལ་སྤྲེལ་ལྤགས་གྱོན་ཡོད་པས་གོས་ཀྱི་ཆ་ནས་མིང་བཏགས) ཁྲིམས་
འགལ་གྱིས་གནས་དབྱུང་བཏང་བ་ཕྱོགས་འདིར་ཕེབས་ནས་ལྟ་རྗེ་སོགས་ཀྱིས་
གཞན་ལ་གཡོག་བྱས། ཁོང་གིས་རྟ་འཚོ་སྐབས་མེ་ལོང་ལུང་བར་འབོད་པའི་
གནས་དེར་བྲག་ཕུག་གཅིག་ཏུ་སྒོམ་ཆེན་པ་ཞིག་མཐོང་བ་ཏིང་ངེ་འཛིན་ལས་
བསླངས། དེའི་རྐྱེན་གྱིས་ལུང་བ་འདིར་སྔོན་ཆད་གཉིད་ལོག་ལུང་བ་ཞེས་
བརྗོད་པར་གྲགས། སྒོམ་ཆེན་འདི་པ་ནི་བོན་གྱི་བླ་མ་མི་རྩེ་གསེར་བཟང་ཞུ་
བོ་དེ་ཡིན་སྐད། འདི་པས་སོག་པོ་སྤྲེལ་ལྤགས་ཅན་སྣོད་རུང་དུ་མཐོང་ནས་
རྗེས་སུ་བཟུང་སྟེ་མིང་ལ་ཁྲིམས་འབར་ཚུལ་ཁྲིམས་ཞེས་བཏགས། དེ་ནས་བླ་
སློབ་གཉིས་གདོང་སྣར་གནས་སྤར་ནས་ཉམས་ལེན་བྱས་ཏེ་མཐར་བླ་མས་
གཟུགས་སྐུའི་བཀོད་པ་བསྡུས། དེ་ལ་བླ་མའི་འཁྲུངས་འདས་དང་ཁྲིམས་
འབར་ཚུལ་ཁྲིམས་ཡུལ་གང་དུ་གྱུར་བ་སོགས་ཀྱི་ལོ་ཚིགས་དང་གནས་ཚུལ་
གསལ་བོར་མི་ཤེས་ཀྱང་། དུས་དེ་ནས་བཟུང་ཡུལ་འདི་ལ་བོན་པོ་གདོང་སྣ་
ཟེར། དེའི་ཕྱིར་བོན་པོའི་བསྟན་པ་སྐྱོང་མཁན་ཕྱི་རབས་པ་རྣམས་དང་
སྔགས་པ་རྣམས་ཀྱིས་ཡུལ་འདི་ནི་མི་རྩེ་གསེར་བཟང་ལ་རྟོགས་པ་བརྙེས་ས་
ཡིན་ཟེར་ནས། སྒྲུབ་སྦྱོང་བྱེད་མཁན་ལོ་རེར་རྒྱུན་མི་ཆད་དོ། །བླ་མ་
འདི་པ་བོན་པོ་ཞིག་ཡིན་ཟེར་ཡང་རྣམ་ཐར་གསལ་བོ་ཞིག་མ་མཐོང་ལ་ད་ལྟ་རྒྱ་
བོད་སོག་གསུམ་གྱི་ནང་བསྟན་ལ་དད་པའི་མང་ཚོགས་ཀྱིས་མཆོད་བཞིན་པའི་
གནས་སོ། །



ཁྲི་ཀའི་གདོང་སྣའི་ཐུགས་རྗེ་ཆེན་པོ།
41 .
་་་
དེ་ནས་རབ་བྱུང་བདུན་པའི་ནང་མིན་རྒྱལ་རབས་ཀྱི་སྐབས་སུ་དམག་
དཔོན་ཆེན་པོ་ཀྲུའུ་ཡོན་ཀྲང་ཟེར་པ་ཞིག་ཁྲི་ཀར་ཡོང་ནས་རྒྱུ་མཁར་བརྩིགས།
ཉིན་ཞིག་དམག་དཔོན་འཁོར་དང་བཅས་གདོང་སྣར་སྤྲོ་གསེང་ལ་ཕེབས་དུས་
རྒྱུ་རྡོ་ ལས་ གྲུབ་ པའི་ ཐུགས་ རྗེ་ ཆེན་ པོ་ རང་ བྱོན་ ཚུན་ ལྔ་ ཅན་ ཞིག་ རྙེད།
དམག་དཔོན་ཆེན་མོས་མ་ཧ་ཙི་ནའི་ཡུལ་གྱི་སྤྱན་རས་གཟིགས་ཀྱིས་བདག་གི་
མཁར་བརྩིགས་པ་ལ་རམ་འདེགས་ཀྱི་རྟེན་འབྲེལ་དུ་བསྒྲིགས་ནས། གདོང་
སྣར་ལྷ་ཁང་འགའ་བཞེངས། དེའི་ནང་དུ་རང་བྱུང་ཐུགས་རྗེ་ཆེན་པོ་གཙོ་
བྱས་གྲུབ་ཆེན་བརྒྱད་ཅུ་དང་ཆོས་སྐྱོང་སྣ་ཚོགས་བཅས་དང་། གཞན་ཡང་
ཡིག་བྱང་མང་པོ་དང་རེ་འདབས་ནས་རི་རྩེ་བར་དུ་སྒོ་རིམ་གསུམ་ལ་ཡིག་བྱང་
མི་འདྲ་བ་རེ་རེ་ཡོད་དོ། ། ཡིན་ནའང་རབ་རྒྱལ་ས་ཁྱི་སྟེ་ང་བརྒྱད་དང་རིག་
གསར་སོགས་ཀྱིས་མིང་གི་ལྷག་མ་ཙམ་ཏུ་བཏང་། དེ་ནས་ཆོས་དད་རང་
དབང་གི་སྲིད་ཇུས་ཕྱོགས་ཀུན་ཏུ་ཁྱབ་པ་དང་ལྷན་དུ་རྫོང་སྲིད་གཞུང་དང་
ཆོས་དད་མང་ཚོགས་ཀྱི་རོགས་རམ་འོག་རབ་རྒྱལ་ཤིང་གླང་(སྤྱི་ལོ1985)
ལོའི་ཟླ་ལྔ་བ་ནས་བཟུང་སླར་གསོ་བྱེད་མགོ་བརྩམས་ཏེ། ད་ལྟ་སྤྱན་རས་
གཟིགས་ཀྱི་ལྷ་ཁང་སྔོན་ཆད་ཇི་ལྟ་བ་དང་དགྲ་བཅོམ་ལྷ་ཁང་། གྲྭ་ཤག་
བཅས་བསྡོམས་པས་ཁང་བ་སུམ་ཅུ་སོ་ལྔ་ལྷག་བཟོ་སྐྲུན་བྱས་པ་ལེགས་གྲུབ་
བྱུང་ངོ་། །
ཆོས་ཐོག་གི་སྐོར་ལ། རྒྱ་ལོའི་ཚེས་བརྒྱུད་དང་ཟླ་བཅུ་གཉིས་པའི་
ཚེས་བརྒྱད་གཉིས་ལ་ནང་བསྟན་ཆོས་ལུགས་ཀྱི་མཆོད་སྒྲུབ་དང༌། དྲུག་པའི་
ཚེས་གསུམ་ནས་ཚེས་ལྔའི་བར་རོའུ་ཀྱུ་ཆོས་ལུགས་ཀྱི་མཆོད་སྒྲུབ་སྟེ། ཏའོ་
ཅོ་ཆོས་ལུགས་ལ་དད་མཁན་ཁྲེ་ཙེ་སོགས་ཀྱི་མི་སྣ་ཞེ་དྲུག་མཉམ་དུ་ཚོགས་ནས་



·42
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
མཆོད་སྒྲུབ་རྒྱ་ཆེན་པོ་བྱེད( འདི་དག་ནི་ཕྱིས་སུ་དར་བར་སེམས)། གང་ལྟར་
གནས་འདིར་གྲུབ་མཐའ་རེས་ མོས་ ཀྱི་ ཆོས་ ཐོག་སྣ་ཚོགས་ ཤིག་མཆིས་ལ།
སྐྱེས་ཆེན་དམ་པ་མང་པོས་ཞབས་ཀྱིས་བཅགས་ཤིང་བྱིན་གྱིས་བརླབས་པས།
ལུས་ཅན་ཡོངས་ཀྱི་བསོད་ནམས་ཀྱི་ས་བོན་བསྐྲུན་པའི་ཞིང་ས་བླ་ན་མ་མཆིས་
པར་གྱུར་ཏོ། ་། ་ ་
མེར་རྒན་དགོན་བཀྲ་ཤིས་འཕེལ་རྒྱས་གླིང་། ་
དགོན་འདི་ནི་དགེ་ལུགས་པའི་སྒྲུབ་གྲྭ་ཞིག་ཡིན་ཞིང་། ཁྲི་ཀ་རྫོང་གི་
ལྷོ་ཕྱོགས་སྤྱི་ལ་ཇོ་ལུང་བ་གསུམ་དུ་གྲགས་པའི་བར་བ་སྟོང་ཆེ་ལུང་བར(རྫོང་
ནས་སྤྱི་ལེ་བཅུའི་མཚམས) ཆགས་ཡོད་ལ། རབ་བྱུང་བཅུ་གཅིག་པའི་མེ་
གླང(སྤྱི་ལོ1637)ལོར་གུ་ཤྲཱི་བསྟན་འཛིན་ཆོས་ཀྱི་རྒྱལ་པོ་དམག་ཆིག་སྟོང་
བཅས་ཞིན་ཅང་ནས་ཆོས་ཏེ་མཚོ་སྔོན་དུ་འབྱོར། སྐབས་དེར་མཚོ་སྔོན་
དབང་དུ་བསྒྱུར་པའི་ཧ་ཧ་ཆོག་ཐུའི་དམག་བཞི་སྟོང་བཅོམ་སྟེ། མཚོ་སྔོན་
དབང་དུ་བསྒྱུར་ཅིང་། ལོ་དེར་གུ་ཤྲཱི་དབུས་སུ་ཕེབས་ནས་དགེ་ལུགས་དང་
མཆོད་ཡོན་དུ་འབྲེལ་བ་དང་། ཀུན་གཟིགས་ལྔ་བ་ཆེན་མོ་དང་པཎ་ཆེན་བློ་
བཟང་ཆོས་ཀྱི་རྒྱལ་མཚན་གྱིས་ཇོ་བོ་རིན་པོ་ཆེའི་མདུན་ནས་གུ་ཤྲཱི་ ཧན་ལ་
བསྟན་འཛིན་ཆོས་ཀྱི་རྒྱལ་པོའི་ཆོ་ལོ་བསྩལ་བར་མ་ཟད། ལྷ་མོ་རེ་མ་ཏི་ཕྱུག་
བཞི་མའི་ཐང་སྐུ་རྒྱལ་དབང་ཉིད་ཀྱི་རྟེན་ཐང་འགངས་ཆེན་སོགས་སྐུ་གསུང་
ཐུགས་རྟེན་མཐའ་ཡས་པ་གནང་ཞིང་། མཆོད་གནས་སུ་ཆོས་རྗེ་དགེ་འདུན་
རྣམ་རྒྱལ་གྱིས་གཙོས་དཔལ་ལྡན་སྨད་རྒྱུད་གྲྭ་ཚང་གི་དཔོན་སློབ་འགའ་བཅས་
རྫོང་རྟ་མཛད་ནས་ལོ་དེའི་དགུན་རྒྱལ་པོ་དང་མཉམ་དུ་མདོ་སྨད་དུ་ཆིབས་



ཁྲི་ཀའི་མེར་གན་དགོན་བཀྲ་ཤིས་འཕེལ་རྒྱུས་གླིང་།
· 43
.
བསྒྱུར། ལོ་དེར་ཐོ་ལེ( ད་ལྟའི་ཆི་ལན་རྫོང》ནས་གུར་སྒར་གྱིས་དགོན་གཞི་
བཟུང་ནས་མཚོ་སྔོན་གཡས་རུ་དང་གཡོན་རུའི་སོག་པོ་དཔོན་ཁག་མདའ་བརྒྱ་
དང་གཅིག་གིས་སྤྱི་སྒེར་བྱས། དེ་ནས་རྐྱེན་འགའ་ཞིག་གིས་བྱ་ཐང་(ད་ལྟ་
ཞིན་ཧེ་རྫོང་ན་ཡོད》དུ་སྒོར་གཞི་སྤོས་ནས་དེར་གཞི་ཆགས་ཤིང་། སྐབས་
དེར་འཕེལ་རྒྱས་ཧ་ཅང་ཆེན་པོ་བྱུང་ཞིང་། དགེ་འདུན་ཞལ་གྲངས་སུམ་
བརྒྱ་ལྷག་བཞུགས་ལ། བཀའ་པོད་ལྔའི་འཆད་ཉན་ཀྱང་ཡོད་པར་གྲགས།
རབ་བྱུང་བཅུ་གཉིས་པའི་མེ་ཡོས(སྤྱི་ལོ1722)ལོར་ཉན་གུང་ཡེའི་དམག་
མཚོ་སྔོན་དུ་ ཡོང་ནས་བྱང་ གི་ དགོན་ ཆེན་ ཕལ་ ཆེར་ མེར་བསྲེགས་ ཤིང་།
མཚོ་སྔོན་དཔོན་ཁག་ཉམས་རྒུད་ཆེན་པོ་བྱུང་བ་དང་བསྟུན་། སྟོད་ནས་
མགོ་ལོག་གི་ཇག་པས་ཡང་ཡང་གཙེས་སྟབས་བྱ་ཐང་དུ་གནས་མ་ཐུབ་པར་
ཐུབ་བསྟན་གསལ་བའི་སྒྲོན་མེ་ལཱ་མོ་ཚ་ཀན་ནོ་མོ་ཧན་རྗེ་བཙུན་བློ་བཟང་
བསྟན་པའི་རྒྱལ་མཚན་ལ་སྐྱབས་བཅོལ་ནས་གུར་སྒར་ཁྲི་ཀར་སྤོས་ཏེ་ཁང་སྒར་
དུ་བསྒྱུར་ཅིང་། དགོན་པའི་མཚན་ལ་ཐེག་ཆེན་ལྷུན་གྲུབ་ཐུབ་བསྟན་སྡེ་
ཞེས་བསྩལ། འདུ་ཁང་ཡང་ལཱ་མོ་ཚང་དང་ཆུ་བཟང་ཚང་གིས་ཐུགས་ཁུར་
ཆེར་བཞེས་ཀྱིས་བཞེངས། དགོན་འདི་སྔོན་ཆད་དཔལ་ལྡན་སྨད་རྒྱུད་ཀྱི་
དགོན་ལག་ཏུ་གཏོགས་ཀྱང་། དུས་འདི་ནས་ལཱ་མོའི་དགོན་ལག་ཏུ་གྱུར་ཏོ།།
ཆོས་ཐོག་གི་སྐོར་ནི། ཧོར་ཟླ་བཅུ་བའི་ཚེས་ཉེར་བཞི་ནས་མགོ་
བརྩམས་ཏེ་དགེ་ལྡན་ལྔ་མཆོད་ཆེན་མོ་ཉིན་ལྔ་ལ་གསང་བ་འདུས་པའི་ཆོ་ག་
གསུངས་ཤིང་། མཇུག་ཏུ་གར་འཆམ་བཅས་དང་། ཟླ་བཅུ་གཅིག་པར་
མ་ཎིའི་ཟླ་ཆོས་བོད་ལོའི་ཚེས་ཉེར་གསུམ་ནས་མགོ་བརྩམས་ཏེ་ཉིན་བདུན་ལ་
མགོན་ཆོས་ལྷ་མོ་སོགས་ཆོས་སྲུང་རྣམས་ཀྱི་ཆོ་ག་གསུངས། རྒྱ་ལོའི་ཚེས་



：44：
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
གཅིག་ཉིན་ལྷ་མོའི་ཚེ་གཏོར་བརྗེས་ཤིང་དེའི་ཆོ་ག་གསུངས། ཟླ་དེའི་ཚེས་
བཅུ་ནས་བཅོ་ལྔའི་བར་ཆོ་འཕྲུལ་སྨོན་ལམ་ཆེན་མོ་ཉིན་ལྔ་ལ་གསང་འདུས་
གསུངས་ཤིང་མཇུག་ཏུ་འཆམ་དང་བཅས་སོ། ། ས་ག་ཟླ་བའི་ཚེས་བདུན་
ནས་མགོ་བརྩམས་ཏེ་ཀུན་རིག་གི་སྒྲུབ་མཆོད་སྦྱིན་སྲེག་དང་བཅས་པ་ཉིན་
བདུན། བཅུ་བཞི་ནས་སྨྱུང་གནས་བཅས་དང་། དགུ་བའི་ཚེས་བརྒྱད་
ནས་མགོ་བརྩམས་ཏེ་ཡ་མཱ་རཱ་ཛའི་སྒྲུབ་ཆེན་ཉིན་བདུན་ལ་དུས་དགྲའི་དབང་
བོའི་ཆོ་ག་གསུངས་ཤིང་། མཇུག་ཏུ་སྦྱིན་སྲེལ་དང་བཅས་པ་ཡོད་དོ། །
དགོན་འདིའི་ཁྲི་ ཐོག་ དང་ པོ་ཆོས་རྗེ་དགེ་འདུན་རྣམ་ རྒྱལ་ ཡིན་ལ།
དམ་པ་འདིས་ཐོ་ལེ་ནས་གུར་སྒར་གྱི་གཞི་བཟུང་ཚུལ་གོང་དུ་གསལ་བ་ལྟར་
ཡིན་ཞིང་། ཀུན་གཟིགས་ལྔ་བ་ཆེན་པོས་གུ་ཤྲཱི་བསྟན་འཛིན་ཆོས་ཀྱི་རྒྱལ་
པོའི་མཆོད་གནས་སུ་གནང་བ་ལ་དཔགས་ན། བསམ་གྱིས་མི་ཁྱབ་པའི་སྐྱེས་
ཆེན་དམ་པ་ཞིག་ཏུ་ཐེ་མི་ཚོམ་མོ། ། ཁྲི་ཐོག་གཉིས་པ་རྗེ་བློ་བཟང་བསྟན་
འཛིན་ཡིན། དམ་པ་འདི་གཉིས་ཀྱི་རྣམ་ཐར་མི་གསལ། ཁྲི་ཐོག་གསུམ་
པ་རྗེ་བཙུན་བླ་མ་དམ་པ་མེར་རྒན་མཁན་པོ་ཨེར་ཏི་ནི་འཕྲིན་ལས་ཡར་འཕེལ་
དཔལ་བཟང་པོ་ཡིན་ལ། དམ་པ་འདི་ལ་སྣང་མཐའི་སྒྱུ་འཕྲུལ་པཎ་ཆེན་
ཐམས་ཅད་མཁྱེན་པ་རྗེ་བཙུན་བློ་བཟང་ཡེ་ཤེས་དཔལ་བཟང་པོས་མེར་རྒན་
མཁན་པོ་ཨེར་ཏི་ནི་ཞེས་པའི་ཆོ་ལོ་བསྩལ། པཎ་ཆེན་རིན་པོ་ཆེ་དགོན་
འདིར་དངོས་ཕེབས་གནང་ནས་རྟེན་དང་བརྟེན་པར་རབ་གནས་གནང་ཞིང་
བཀའ་དྲིན་ཆེན་པོས་བསྐྱངས། ་དེའི་སྤྲུལ་སྐུ་མཁན་པོ་དོན་ཡོད་རྒྱ་མཚོ་སོག་
པོར་འཁྲུངས། དམ་པ་འདིས་རྗེ་ཚ་ཀན་ནོ་མོ་ཧན་བློ་བཟང་བསྟན་པའི་
རྒྱལ་ མཚན་ དཔལ་ བཟང་པོར་སྐྱབས་བཅོལ་ནས་ གུར་ སྐར་ ཁྲི་ ཀར་ སྤོས།



ཁྲི་ཀའི་མེར་རྒན་དགོན་བཀྲ་ཤིས་འཕེལ་རྒྱས་གླིང་།
4དུ，
སྐྱབས་རྗེ་ནོ་མོ་ཧན་དང་ཆུ་བཟང་རིན་པོ་ཆེས་ཐུགས་རྗེས་གཟིགས་པ་ཆེན་པོ་
གནང་ནས་འདུ་ཁང་སོགས་བཞེངས་ཏེ་ཁང་དགོན་དུ་བསྒྱུར། མེར་རྒན་
མཁན་པོ་དེ་ཉིད་ ཀྱི་ སྤྲུལ་ སྐུ་ བློ་ བཟང་ ཐུབ་བསྟན་ རྒྱ་ མཚོ་ ཡང་ སོག་ པོར་
འཁྲུངས། དེའི་སྤྲུལ་སྐུ་འཇམ་དབྱངས་གྲགས་པ་རྒྱལ་མཚན་ནི་རབ་བྱུང་
བཅུ་བཞི་བའི་ལོ་གང་རུང་ཞིག་ཏུ་ཆུ་བཟང་དུ་འཁྲུངས། དེའི་སྤྲུལ་སྐུ་སྨར་
ཁམས་མཁན་པོ་ད་ལྟའི་ཀོས་ནན་སྨར་ཁམས་ནས་འཁྲུངས་ཏེ་དབུས་སུ་ཕེབས་
ནས་ཕྱིར་གདན་སར་མ་བྱོན་ཅིང་། ཁྲི་མ་བསྐྱངས་པས་ཁྲི་རབས་བླ་བརྒྱུད་
གསོལ་འདེབས་ན་ཡང་མེད་དོ། ། དེའི་སྤྲུལ་སྐུ་བློ་བཟང་བསྟན་པའི་ཉི་མ་
ཆུབཟང་ར་ལོ་ཐང་དུ་རབ་བྱུང་བཅོ་ལྔ་བའི་སྨད་ཀྱི་ལོ་གང་རུང་ཞིག་ཏུ་སྐུ་
འཁྲུངས། ། དམ་པ་འདི་ཉིད་ཚུལ་ཁྲིམས་གཙང་ཞིང་། ཉམས་ལེན་ལ་
བརྩོན་པ་ལྷོད་མེད་ངོས་གདན་ས་འདི་ཉིད་ཆོས་དང་ཟང་ཟིང་གིས་ལེགས་པར་
བསྐྱངས་པས་བཀའ་དྲིན་བསམ་གྱིས་མི་ཁྱབ། རབ་བྱུང་བཅུ་དྲུག་པའི་མེ་
ཕག་ལོར་གཟུགས་སྐུའི་བཀོད་པ་བསྡུས་སོ། ། དེའི་སྤྲུལ་སྐུ་འདི་པ་རབ་བྱུང་
བཅུ་དྲུག་པའི་ས་བྱི(སྤྱི་ལོ1948)ལོར་ཆུ་བཟང་ར་ལོ་ཐང་དུ་ཡབ་ལྕགས་ཐར་
དང་ཡུམ་དཀར་སྐྱིད་གཉིས་ཀྱི་སྲས་སུ་སྐུ་བལྟམས། སྐྱོབས་རྗེ་ཆུ་བཟང་རིན་
པོ་ཆེ་དང་། འགྲོ་མགོན་ཨ་རོལ་རིན་པོ་ཆེ་གཉིས་ཀྱིས་མེར་རྒན་མཁན་པོའི་
ཡང་སྤྲུལ་དུ་ངོས་འཛིན་གནང་ཞིང་། བློ་བཟང་འཇིགས་མེད་འཕྲིན་ལས་རྒྱ་
མཚོ་ཞེས་པའི་མཚན་གསོལ། ཐུབ་བསྟན་ཡང་དར་གྱི་སྐབས་འདིར་གདན་
ས་སྐྱོང་ཁུར་ཆེ་ཆེར་བཞེས་པའི་མུ་ནས་ཞབས་པད་མགོན་པོ་ཚེ་མཐའ་ཡས་
པའི་ངོ་བོར་བརྟན་ཅིང་། མཛད་འཕྲིན་ཡར་ངོའི་ཟླ་ལྟར་འཕེལ་བའི་སྐབས་
ལགས་སོ། །



：46：
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
དགོན་པའི་རྟེན་དང་བརྟེན་པའི་དཀར་ཆག་ནི། རབ་བྱུང་བཅུ་
གཉིས་པའི་ནང་དུ་མེར་རྒན་མཁན་པོ་དོན་ཡོད་རྒྱ་མཚོས་ཁྲི་ཀཱར་འདུ་ཁང་
མཚན་ཉིད་ལྡན་པ་ཞིག་དང་བརྟེན་བསྟན་པའི་བདག་པོ་སྟོན་པ་ཤཱཀྱ་ཐུབ་པའི་
སྐུ་དང་རྗེ་ཡབ་སྲས་གསུམ་སོགས་སྨན་སྐུ་དང་ལི་ མ། བྲིས་ཐང་སོགས་
བསམ་གྱིས་མི་ཁྱབ་པ་བཞེངས། རབ་བྱུང་བཅུ་བཞི་པའི་སྨད་ཀྱི་ལོ་གང་
རུང་ཞིག་ ཏུ ལཱ་ མོ་ ཚོགས་ གཉིས་ རྒྱ་ མཚོའི་ སྐུ་ གདུང་ མཆོད་ རྟེན་ དང་།
བཅོམ་ལྡན་འདས་ཀྱི་རིང་བསྲེལ་བྱ་སྒོང་མ་གཙོ་བྱས་པའི་ལཱམོ་སྒར་གཞུང་
ཁམས་གསུམ་རྣམ་རྒྱལ་ནས་སྐུ་གསུང་ཐུགས་རྟེན་རྔ་ཁལ་ཉིས་བརྒྱ་སྐོར་དགོན་
འདིར་གདན་དྲངས། རབ་བྱུང་བཅོ་ལྔ་བའི་དུས་མགོར་དགོན་གནས་ཅུང་
སྤོས་པའི་དབང་གིས་འདུ་ཁང་གསར་བཞེངས་བྱས་ཤིང་། སྔོན་གྱི་རྟེན་
རྣམས་ཀྱི་སྟེང་དུ་གུ་ཤྲཱི་བསྟན་འཛིན་ཆོས་ཀྱི་རྒྱལ་པོའི་ཞལ་འདོན་བཀའ་འགྱུར་
གསེར་བྲིས་མ་དང་། གོང་ས་ལྔ་བ་ཆེན་མོའི་གསོལ་ཇན་སོགས་ནང་རྟེན་རྩ་
ཆེན་ཤིན་ཏུ་མང་པོ་དང་། འཇིགས་པ་བརྒྱད་སྐྱོབ་མའི་གྱན་ཐང་སོགས་སྐུ་
གསུང་ཐུགས་རྟེན་ཤིན་ཏུ་མང་། འདུ་ཁང་གི་ཤར་ངོས་སུ་བིས་ཀྱཱ་ལྷ་ཁང་།
ཤར་ལྷོར་སོཔ་ག་དགེ་ལྷ་ཁང་། ལྷོར་མཁན་པོའི་སྒར་ཁ། ལྷོ་ནུབ་ཏུ་མགོན་
ཁང་དང་བ་ཧཱི་བླ་བྲང་། ནུབ་ཕྱོགས་སུ་ཤ་རྒྱ་བླ་བྲང་དང་རྒྱུ་དགེ་ལྷ་ཁང་།
ནུབ་བྱང་དུ་བན་སེར་བླ་བྲང་དང་ཀྲོའུ་ཀྱུ་ལྷ་ཁང་། བྱང་ཕྱོགས་སུ་ལཱ་མོ་སྒར་
ཆེན་ནས་གདན་དྲངས་བའི་རྟེན་རྣམས་གཟུངས་གཞུག་དུ་བཞུགས་པའི་བྱང་
ཆུབ་མཆོད་རྟེན། དེའི་འགྲམ་དུ་མཆོད་རྟེན་ཆུང་ངུ་ཞིག་ཀྱང་བཞུགས་སོ།།
མཚོ་སྔོན་དུས་འཁྲུག་གི་སྐབས་སུ་ལྷ་སྡེ་ཚང་མ་སྲིད་གཞུང་གི་ཐད་ཀའི་དབང་
འོག་ཏུ་ཆུད་པ་སླར་མ་གནང་ཡང་། རྒྱལ་མཛོད་ནས་དགོན་སྡེ་རྣམས་ལ་



ཁྲི་ཀའི་བིས་ཀྱཱ་ག་ཚང་།
• ནུ7，
ཕོག་ཐོབ་སྤྲོད་པའི་ལམ་ལུགས་བཙུགས་པ་ལྟར་དགོན་འདིར་ཡང་དོ་ཐེའུ་ཡི་གེ་
ཞེས་པའི་ཐམ་ཀ་ཞིག་ཡོད་པ་སྲིད་གཞུང་ལ་ཁྱེར་ན་ལོ་རེ་བཞིན་གྲྭ་བཙུན་ལྔ་
བཅུའི་ཕོག་སྟེར་བའི་སྲོལ་འདི་བཅིངས་གྲོལ་ཡར་སྔོན་བར་དུ་གནས། དེ་
མིན་ད་གོན་པའི་ཆོས་ཐོག་གི་གཏོང་ཐེབས་སུ་ས་ཞིང་མུའུ་བརྒྱ་ཙམ་ཡོད་པ་ལོ་
རེ་བཞིན་གཞུང་གཉེར་བས་དོ་དམ་གྱིས་བཏབ་ནས་གྲོ་ནས་ཀྱིས་ཆོས་ཐོག་
རྣམས་ཀྱི་གཏོང་ཐེབས་སྦྱོར་བ་ཡིན་ལ། རིག་གསར་དུ་གྲགས་པའི་གཏོར་
བཅོམ་གྱི་ལས་འགུལ་དེས་དགོན་གཞི་མགོན་ཁང་ཙམ་མ་གཏོགས་རྟེན་བརྟེན་
པ་ཐམས་ཅད་བཅོམ་ནས་ཤུལ་མེད་དུ་བཏང་ཡང་རབ་བྱུང་བཅུ་བདུན་པའི་ས་
འབྲུག(སྤྱི་ལོ1988)ལོ་ནས་ཏང་གི་ཆོས་དད་རང་མོས་ཀྱི་སྲིད་ཇུས་སླར་ཡང་
དངོས་འབེབས་བྱས་སྟབས་དགོན་འདིའི་ཆོས་སྒོ་གསར་དུ་ཕྱེ་སྟེ། ཐོག་མར་
གྲྭ་བཙུན་བརྒྱུད་ཙམ་ལས་མེད་ཀྱང་། ད་ལྟ་འདུ་ཁང་རྟེན་དང་བཅས་པ་
དང༌། མཆོད་རྟེན་སོགས་བཞེངས་གྲུབ་བྱུང་ལ། གྲྭ་ཚོགས་ཀྱང་བཅུ་ཕྲག་
ལྔ་ ལ་ ཉེ། འཚོ་ རྟེན་ ལ་ ཡང་ སྡོང་ ར་ ཆུང་ བ་ གཅིག་ སོགས་ ཡོད་ ཅིང་།
ཕྱོགས་ཀུན་ནས་ཡར་རྒྱས་ཀྱི་སྐབས་ལགས་སོ། །
བིས་ཀྱཱ་གྲྭ་ཚང་།
དགོན་སྡེ་འདི་ནི་ཁྲི་ཀ་རྫོང་མཁར་གྱི་ཧོ་དབྱི་གྲོང་བརྡལ་ནས་ལྷོ་ནུབ་
ཕྱོགས་སུ་སྤྱི་ལེ་གཉིས་ཀྱིས་ཆོད་པའི་སར། ར་རྒན་སྡེ་བའི་ཤར་ཕྱོགས་སུ་
ཆགས་ཡོད་པའི་དགེ་ལུགས་པའི་སྒྲུབ་སྡེ་ཞིག་ཡིན། 《ཀན་སུའུ་དང་མཚོ་
སྔོན་གྱི་བོད་བརྒྱུད་ནང་བསྟན་དགོན་སྡེའི་ལོ་རྒྱུས》སུ་སྡེ་འདི་ཐོག་མར་ཆིན་
རྒྱལ་རབས་ཀྱི་གོང་མ་ཧྲུན་ཀྲིའམ་ཐབས་སྐྱོང་རྒྱལ་པོའི་ཁྲི་ལོ་བརྒྱད་པ་སྟེ་སྤྱི་ལོ



• 48、
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
1651ལོར་བཞེངས་ཞེས་འབྱུང་། ཡང་ངག་སྒྲོས་སུ་ཧོར་རྒྱལ་ རབས་ཀྱི་
དུས་མཇུག་ཏུ་ཞིང་པའི་གྱེན་ལོག་སྔོན་འགོག་གི་ཆེད་དུ་བཏབ་པ་ཞིག་ཡིན་
ཞེས་ཀྱང་ཟེར། གང་ལྟར་ཡང་སྡེ་འདི་མན་ཆིན་སོགས་ཀྱི་རྒྱལ་པོ་སོ་སོར་
འབྲེལ་ལམ་ཟབ་པས། སྤྱི་ཚོགས་རྙིང་བར་བཙོན་མ་སྲོག་ལ་བབས་པ་རྣམས་
ཀྱང་བྲོས་ཏེ་བིས་ཀྱཱའི་མཁར་སྒོར་འཛུལ་རྗེས་སྲོག་ཁྲིམས་ལས་ཐར་པའི་ལོ་རྒྱུས་
སོགས་སྣང་ལ། གོང་མས་གནང་བའི་ཐོབ་དང་ཐམ་ག བསྟོད་པའི་ཡི་གེ་
སོགས་གཟེངས་མཐོ་བར་མངོན་ནོ། ། དགོན་སྡེ་འདིའི་ཕྱིའི་ལྕགས་རི་ལ་
རྒྱང་ནས་བལྟས་ཚེ་གནའ་མཁར་ཞིག་དང་མཚུངས་པས་བོད་མི་རྣམས་ཀྱིས་
བིས་ཀྱུའི་མཁར་ཞེས་འབོད་ལ། སྒོམ་སྡེའི་སྐྱེ་བར་གྲགས་པའི་བིས་ཀྱཱ་ཨ་
ལགས་སྐུ་ཕྲེང་རིམ་བྱོན་གྱིས་བསྐྱངས་པས་སྒོམ་སྡེའི་སྤྱི་བའང་ཟེར། །
དགོན་སྡེ་འདིར་དེ་སྔ་སྐུ་གསུང་ཐུགས་རྟེན་གྱི་སྐོར་ལ། མཁར་ནང་
གི་བཟོ་བཀོད་ལེགས་པའི་བོད་ལུགས་ཀྱི་གཙུག་ལག་ཁང་གི་ནང་དུ་སྐུ་གསུང་
ཐུགས་རྟེན་མང་པོ་བཞུགས་ལ། དགོན་པའི་རྒྱབ་ཕྱོགས་སུ་བྱང་ཆུབ་མཆོད་
རྟེན་གཅིག་ཡོད་པ་དང་། ལྕགས་རིའི་མདུན་སྒོའི་སྟེང་དུ་ལྷ་ཁང་ཆུང་ངུ་
ཞིག་ཡོད་ལ་དེའི་ནང་དུ་ཆོས་སྐྱོང་རྣམས་ཀྱི་སྐུ་བརྙན་གསོན་པོར་སྣང་ཞིང་།
མདུན་སྒོའི་ཡ་ཐེམ་ དུ (# f# ཆི ཚེ）ཞེས་ པའི་ རྒྱུ་ཡིག་གི་ ཡིག་ བྱུང་དང་།
གཞན་ཡང་བྱམས་ཁང་སུམ་ཐོག་ཅན་གྱི་ནང་རྟེན་དུ། རྗེ་བཙུན་བྱམས་
མགོན་གྱིས་གཙོས་ཉེ་བའི་སྲས་ཆེན་བརྒྱད། གསེར་ཟངས་ཀྱིས་གྲུབ་པའི་
སངས་རྒྱས་སྟོང་སྐུ་མཐོ་གང་ལས་ཆེ་བ་དང་སྨན་བླའི་སྐུ་མི་ཚད་ཙམ། བྱིས་
ཀ་བློ་བཟང་བཤད་སྒྲུབ་རྒྱ་མཚོའི་སྐུ་གདུང་དངུལ་གྱི་མཆོད་རྟེན་ཁྲུ་ལྔ་ཙམ་
བཅས་དང་། གསུང་རྟེན་གཞུང་གི་སྐོར་ཡང་མང་པོ་ཞིག་ཡོད། དགོན་



ཁྲི་ཀའི་བིས་ཀྱཱ་གྲྭ་ཚང་།
49：
པ་འདི་སྔོན་ཆད་ནས་ བིས་ཀྱཱ་བླ་མ་སྐུ་ཕྲེང་རིམ་བྱོན་གྱིས་བསྐྱངས་ ཤིང་།
རབ་རྒྱལ་མེ་བྱ(སྤྱི་ལོ1957)ལོར་གཤེགས་པའི་བིས་ཀྱཱ་བློ་བཟང་དགེ་འདུན་
བཤད་སྒྲུབ་རྒྱ་མཚོ་ནི་སྐུ་ཕྲེང་བཅོ་བརྒྱད་པ་ཡིན་ཟེར་སྲོལ་ཡོད་ལ་དོན་དངོས་
སུ་ཅི་ཡིན་ཆ་མི་འཚལ། བིས་ཀྱ་བླ་མ་བློ་བཟང་འཕྲིན་ལས་རྒྱ་མཚོ་ནི་བླ་མ་
འདི་པའི་སྐུ་ཕྲེང་སྔ་མ་ཞིག་ཡིན་ལ། འཁྲུངས་དུས་ནི་རབ་བྱུང་བཅུ་གཉིས་
པའི་ནང་ཡིན་ཚོད་རེད། ཁོང་ཡང་རྒྱའི་རྒྱལ་པོའི་སྲིད་ཞུ་མཁན་ཞིག་ཡིན་
འདུག་སྟེ་མཉྩའི་རྒྱལ་རབས་སྐབས་སུ་གསོལ་བའི་དགོན་པའི་མཚན་ལ་དགེ་བ་
ལ་སྤྲོ་བའི་དགོན་པ་ཞེས་དང་། བླ་མ་ཁོང་ལ་རྒྱལ་ཁབ་སྲུང་ཞིང་དགེ་ལ་སྤྲོ་
བའི་བླ་མ་ཞེས་གཟེངས་བསྟོད་ཀྱི་ཐམ་ག་སོགས་ཡོད་པར་བཤད། དེ་ལྟར་
སྙན་པའི་གྲགས་པ་ཆེ་ཆེར་རྒྱས་པས་ས་དེའི་སྔགས་པ་དང་བོན་པོ་རྣམས་ཀྱིས་
བིས་ཀྱཱ་བླ་མ་སྐུ་ཕྲེང་ཕྱི་མ་མི་སྐྱེ་བའི་དམོད་བོར་བ་སོགས་རྟེན་འབྲེལ་གྱི་སྒོ་ནོར་
བའགའ་བྱུང་བར་གྲགས་སོ། ། སྐུ་ཕྲེང་གཞན་རྣམས་ཀྱི་ལོ་རྒྱུས་ཀྱི་རྒྱུ་ཆ་མ་
རྙེད་པས་འདིར་འགོད་རྒྱུ་མ་བྱུང་ལ། བིས་ཀྱཱ་བློ་བཟང་དགེ་འདུན་བཤད་
སྒྲུབ་རྒྱ་མཚོ་ནི། ལན་འགྲོ་གོང་མའི་ཀྲུའུ་ཚོ་བར་སྤྱི་ལོ1900ལོར་འཁྲུངས།
དྷི་ཚ་བཀྲ་ཤིས་ཆོས་སྡིངས་སུ་སློབ་གཉེར་བྱས་ཏེ་རི་ཁྲོད་པའི་གྲས་སུ་ཞུགས།
སློབ་མ་རྣམས་ལ་དབང་ལུང་ཁྲིད་གསུམ་གྱི་ཆོས་རྒྱུན་མང་དུ་བསྩལ་ཏེ་རྒྱལ་
བའི་བསྟན་པར་ཞབས་འདེགས་གང་ལེགས་ཞུས། ད་ལྟ་ཡོངས་གྲགས་སུ་ཁྲི་
ཀའི་ལྷ་རྩེ་ཞེས་མིང་དུ་གྲགས་པ(ལུགས་རྙིང་ཟླ6པའི་ཚེས22)དེ་ཡང་སྔོན་
ཆད་བིས་ཀྱཱའི་མཁར་མདུན་དུ་རྩེད་སྲོལ་ཡོད་ལ། དེའི་སྟེང་གི་སྡིག་རྒྱུན་
འགའ་ཞིག་ཀྱང་ཁོང་གིས་བཅད་པ་སོགས་སྐུ་དྲིན་ཆེ་ཟེར། མཐར་རབ་རྒྱལ་
མེ་བྱ(སྤྱི་ལོ1957)ལོར་སྐུ་གཤེགས། ལྷ་རྩེད་བྱ་སའི་ཡུལ་དེ་ནི་མི་ཚོགས་



་50 ་ མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ཀྱི་འདུ་འགོད་ཆེ་བ་སོགས་ཀྱི་རྐྱེན་ལས་1936ལོར་ད་ལྟ་འཚོགས་བཞིན་པའི་
ཀབ་རོན་གྲམ་པའི་འགྲམ་དེར་སྤོས་སོ། ། སྐབས་དེར་བིས་ཀྱཱ་བླ་མའི་ནང་
ཆེན་ལ་ཁང་བ་གྱན་བདུན་ཅུ་ལྷག་དང་། གྲྭ་ཤག་ལྔ་དང་གྲྭ་པ་ཆེ་ཆུང་བཅུ་
གསུམ་ཙམ་ལས་མེད། ཆོས་ཐོག་གི་རིམ་པར་ཡང་ལོ་རེ་བཞིན་བཅུ་བའི་ལྔ་
མཆོད་དང༌། དགུན་ཉི་ལྡོག་སྐབས་ཚེ་སྒྲུབ་ཉིན་བདུན་ཡོད་ལ། དགོན་
པར་བདག་དབང་ཡོད་པའི་ས་ཞིང་མུའུ་ལྔ་བརྒྱ་ལྷག་དང་། སྡོང་བོ་བརྒྱད་
བརྒྱ་ལྷག་ཡོད། དེ་དག་ཚང་མ་ང་བརྒྱད་དང་རིག་གསར་གྱི་སྐབས་སུ་
དགོན་པ་འདི་དང་མཉམ་དུ་ལྷག་ལུས་མེད་པར་བཟོས།
ད་ལྟའི་བིས་ཀྱཱ་སྤྲུལ་སྐུ་བློ་བཟང་རབ་འབྱོར་ནི་རབ་བྱུང་བཅུ་དྲུག་པའི་
ནང་ལྷ་ སྡེ་ ཨ་ཚོགས་ཏེ་སྔར་ཨ་ ལགས་ཉི་མའི་འཁྲུངས་ཡུལ་དུ་སྐུ་འཁྲུངས།
ཆུང་དུས་ནས་གྱོན་པ་མདོག་དམར་པོ་དང་སེར་པོ་མ་གཏོགས་གྱོན་གོས་པ་གཞན་
གཏན་ནས་མི་གོན། ཤ་ཡང་མི་བཞེས། ཁ་ཟས་ཅི་འབྱོར་ཡང་ཐོག་མར་
མཆོད་མདུན་དུ་འཇོག བྱིས་པའི་སྐབས་རྩོད་སར་འགྲོ་དུས་བྱིས་པ་རྣམས་
ལ་ང་ལ་བླ་མ་ཞེས་བོས་ཟེར། ནར་སོན་ནས་སྐུ་འབུམ་བྱམས་པ་གླིང་དུ་སློབ་
གཉེར་མཛད་དེ་དགེ་བའི་བཤེས་གཉེན་དམ་ཆོས་བསམ་སྤྱོར་གཉིས་ཀྱི་སྒོ་ནས་
ཚུལ་བཞིན་དུ་བསྟེན། རྗེས་སུ་ལཱ་མོ་ཡོངས་འཛིན་བློ་བཟང་མཁས་གྲུབ་རྒྱ་
མཚོ་མཆོག་གིས་བིས་ཀྱཱ་སྤྲུལ་སྐུར་ངོས་འཛིན་གནང་སྟེ་སྡེ་འདི་སྐྱོང་བཞིན་པའི་
སྐབས་ལགས་སོ། །
ཅོག་རོང་གྲྭ་ཚང་།
སྡེ་འདི་ནི་ཁྲི་ཀ་རྫོང་ཧོ་དབྱི་གྲོང་བརྡལ་གྱི་ལྷོ་ནུབ་ཕྱོགས་སུ་སྤྱི་ལེ་གཉིས་



ཁྲི་ཀའི་ཅོག་རོང་གྲྭ་ཚང༌།
• 51 •
ཀྱིས་ཆོད་པའི་ སའི་ཆ་སྟེ་ ཅོག་རོང་སྡེ་བར་ཆགས་ཡོད་ལ་དཔལ་རི་བོ་དགེ་
ལུགས་པའི་སྒྲུབ་སྡེ་ཞིག་ཡིན། སྡེ་འདི་ཐོག་མར་ཅོག་རོང་བླ་མ་བཤད་སྒྲུབ་
རྒྱ་མཚོས་རབ་དྲག་མེ་གླང་སྟེ་སྤྱི་ལོ1649ལོར་བཏབ། དམ་པ་འདི་ཉིད་
ནམ་འཁྲུངས་དང་བསྟན་པ་ལ་བྱ་བ་བྱས་ཚུལ་སོགས་མི་གསལ་ཡང་ཁྲི་ཀ་ཅོག་
རོང་ནས་འཁྲུངས་པར་ངེས། འདི་པའི་སྐུ་ཕྲེང་ཐོག་མ་ནི་ཁམས་ཕྱོགས་ཀྱི་
ཟླ་གྲགས་ཟེར་བའི་མཁས་པ་ཆེན་པོ་ཞིག་མཚོ་སྔོན་དུ་ཕེབས་ཏེ་འཕྲིན་ལས་
རྒྱས་ཤིང་། འོ་བྲན་དཔལ་གྱི་དབང་ཕྱུག་གི་སྐྱེ་བ་ཡིན་ཟེར་བ་དེ་ཡིན་པར་
བཤད། དེའི་སྤྲུལ་སྐུ་དགོན་སྡེ་འདི་ཉིད་འདེབས་མཁན་ངག་དབང་བཤད་
སྒྲུབ་རྒྱ་མཚོ་ཡིན། དེའི་སྤྲུལ་སྐུ་སྐུ་འབུམ་ཁྲི་ཆེན་སོ་དགུ་བ་སྒར་སྡེ་ཏཱ་ལེ་ཧོ་
ཐོག་ཐུ་སྐལ་བཟང་ཐུབ་བསྟན་རབ་རྒྱུས་ཡིན། འདི་པ་རབ་འདོད་ཤིང་བྱི
(སྤྱི་ལོ1694)ལོར་ཁྲི་ཆེན་ལ་བཞུགས། དེའི་སྤྲུལ་སྐུ་ཞིག་འཁྲུངས་པ་མཚོ་
སྔོན་དུ་བཞུགས་ཏེ་གཤེགས། དེའི་སྤྲུལ་སྐུ་ཆུ་བཟང་དགོན་དང་སྒེར་སྡེ་
གཉིས་སུ་རེས་མོས་ཀྱིས་བཞུགས་ལ། སྐུ་ཕྲེང་ཕྱི་མ་རྣམས་སྡེ་འདིར་བཞུགས་
ཏེ་སྐྱོང་ཁུར་གནང་བའི་ལོ་རྒྱུས་མི་སྣང་ངོ་། །དེའི་ཕྱིར་དགོན་སྡེ་འདིར་ཆུ་
བཟང་ཏཱ་ལེ་ཧོ་ཐོག་ཐུས་ཁ་འཛིན་བྱེད་དོ། །
དེ་སྔ་དགོན་པའི་རྟེན་བཞེངས་ཀྱི་སྐོར་ལ། ཅོག་རོང་བཤད་སྒྲུབ་རྒྱ་
མཚོས་གཙུག་ལག་ཁང་དང་རྟེན་བཞེངས། འདོན་རྟ་དབྱངས་དང་ཕྱག་
ལེན་སོགས་རིམ་པར་རྒྱུ་ཆེར་སྤེལ་བར་མཛད། ང་བརྒྱད་ཡར་སྔོན་དུ་གྲྭ་
བཙུན་ཉི་ཤུ་ཡས་མས་དང་འདུ་ཁང་གྱན་ཉེར་ལྔའི་ནང་སྨན་འདམ་ལས་གྲུབ་
པའི་རྗེ་ཡབ་སྲས་གསུམ་གྱི་སྐུ། བཀའ་བསྟན་སོགས་རྟེན་བྱིན་ཅན་མང་དུ་
བཞུགས་པ་རྣམས་ད་ལྟ་མིང་གི་ལྷག་མར་གྱུར། སྐབས་དེར་དགོན་པར་



：52：
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
བདག་དབང་ཡོད་པའི་ས་ཞིང་མུའུ་བཅུ་ལྷག་ཡོད་པ་ཆོས་ཐོག་སོ་སོའི་མཐུན་
རྐྱེན་ཁོ་ནར་སྦྱོར་རོ། །
ས་ཁྱི་སྟེ་སྤྱི་ལོ1958ལོའི་དུས་འགྱུར་གྱི་ལས་རླུང་རྩུབ་མོས་སྡེ་འདིའི་
རྟེན་བརྟེན་པ་བཅས་པར་གནོད་པ་ཚབས་ཆེན་བཟོས། ལྕགས་གླང(སྤྱི་ལོ
1961) ལོར་སླར་ཡང་བསྟན་པ་ཉམས་གསོ་དོད་ཙམ་བྱས་པར་བརྟེན་གྲྭ་
བཙུན་འགས་སྐུ་གསུང་ཐུགས་རྟེན་འགའ་རེ་བཞེངས་གྲུབ་བྱས་མོད། སླར་
ཡང་དུས་འགྱུར་གྱི་ཐོར་རླུང་དྲག་པོས་ཡོངས་སུ་གཏོར་ཏེ་ལོ་ངོ་ཉི་ཤུ་ཙམ་སོང་།
ཏང་གི་སྐབས་བཅུ་གཅིག་པའི་ཀྲུང་ཨུ་ཚང་འཛོམས་གྲོས་ཚོགས་ཐེངས་གསུམ་
པའི་དགོངས་དོན་དངོས་འབེབས་བྱས་རྗེས། དད་ལྡན་མང་ཚོགས་དང་
དགེ་འདུན་པ་མང་པོས་རང་རང་གི་མོས་པ་བཞིན་ཆོས་ལུགས་ཀྱི་བྱ་འགུལ་སྣ་
ཚོགས་སྤེལ་ཐུབ་པར་གྱུར། དགོན་སྡེ་འདིའང་སྒྲུབ་སྡེ་གཞན་དང་འདྲ་བར་
དད་ལྡན་མང་ཚོགས་ཀྱིས་གཙོ་བྱས་འདུ་ཁང་གྱན་དྲུག་དང་ཇ་ཁང་སོགས་སྤྱན་
ལྔ་གསར་བཞེངས་གནང་སྟེ་ནང་དུ་སྐུ་གསུང་ཐུགས་རྟེན་ཕུན་སུམ་ཚོགས་པ་
བཞེངས་ཤིང་། མཆོད་ཆས་ཀྱི་རིགས་མ་ཚང་བ་མེད་པ་བཞུགས། ཆོས་
སྤྱོད་ཐད་སྔོན་གྱི་སྲོལ་རྣམས་མ་ཉམས་པར་ཉམས་ལེན་བྱེད་བཞིན་པ་སོགས་
བསྟན་པ་དར་བའི་སྐབས་ལགས་སོ། ། དེ་སྔ་ ཡོད་པའི་དྲུག་བསྒྲལ་ པའི་
འཆམ་སོགས་ད་ལྟ་ད་དུང་ཉམས་གསོ་བྱེད་མ་ཐུབ་བོ། །
གོང་བ་གྲྭ་ཚང་ཐོས་བསམ་དར་རྒྱས་གླིང༌།
ཆོས་སྡེ་འདི་ནི་ཁྲི་ཀ་རྫོང་སྲིད་ནས་ཤར་ལྷོའི་ཕྱོགས་སུ་སྤྱི་ལེ་གསུམ་གྱིས་
ཆོད་པའི་སར། དེང་གི་ཧོ་ཏུང་ཞང་གོང་བ་སྡེ་བར་ཆགས་པའི་དགེ་ལུགས་



།
ཁྲི་ཀའི་གོང་བ་གྲྭ་ཚང་ཐོས་བསམ་དར་རྒྱས་གླིང་། : 53:
པའི་སྒྲུབ་སྡེ་ཞིག་ཡིན། འདི་ལ་ཡུལ་མི་རྣམས་ཀྱིས་བོད་ཇོ་གྲྭ་ཚང་ཡང་ཟེར།
ངག་རྒྱུན་ལ་རྒྱ་ཇོ་དང་བོད་ཇོ། སོག་ཇོ་གསུམ་ཞེས་པའི་བགྲང་སྲོལ་ཡོད་
ཀྱང་རྒྱུ་ཇོ་དང་སོག་ཇོ་གཉིས་གང་ལ་ངོས་འཛིན་ པའི་ཡི་ གེ་ཁུངས་དག་མ་
མཐོང་ངོ་། །
སྡེ་འདི་ཐོག་མར་ཕྱག་འདེབས་གནང་ཚུལ་དང་སྒྲུབ་པའི་སྲོལ་དར་
ཚུལ་ནི། མདོ་སྨད་ཆོས་འབྱུང་དུ་ཇོ་ཇོའི་ལྷ་ཁང་དང་ཉེ་བའི་གོང་བ་གྲྭ་ཚང་
ཐོས་བསམ་དར་རྒྱས་གླིང་ནི་གོང་དགེ་དཀའ་བཅུས་བཏིབ་ཅེས་གསུངས་པ་
ལྟར། སྐྱབས་རྗེ་དཀའ་བཅུ་བའི་སྔོན་གྱི་ཐུགས་བསྐྱེད་དང་ཐུགས་སྨོན་རྣམ་
པར་དག་པའི་འབྲས་བཟང་ལས་བལྟམས་པའི་དགེ་ལེགས་འདོད་འཇོ་ནོར་
བུའི་འཁྲི་ཤིང་རྨ་ཀླུང་ལྷོ་རྒྱུད་ཀྱི་རིས་མེད་སྐྱེ་དགུའི་བསོད་ནམས་ཀྱི་དཔྱིད་དུ་
ཆེ་ཆེར་སྨིན་པ་ལ་མངོན་དུ་ཕྱོགས་པ་ན། གོང་པའི་ནང་སོ་གཙོས་དད་ལྡན་
མང་པོས་མགྲིན་གཅིག་ཏུ་འདས་གསོན་ཀུན་གྱི་སྐྱབས་གནས་ལ་ཆོས་ཀྱི་སྡེ་ཞིག་
མྱུར་དུ་ཕྱག་འདེབས་དགོས་ཚུལ་དང་། དེའི་མཐུན་རྐྱེན་མ་ལུས་ཁོ་བོ་ཅག་
གིས་བསྒྲུབ་ཅེས་ཡང་ཡང་གསོལ་བ་བཏབ་པ་བཞིན། ཁྱབ་བདག་འཁོར་
ལོའི་མགོན་པོ་གང་གིས་ཀྱང་འགྲོ་པ་རྣམས་ཐུགས་བརྩེ་བ་ཆེན་པོས་རྗེས་སུ་
འཛིན་སླད། རབ་བྱུང་བདུན་པའི་སྨད་ཙམ་ལ་དགེ་ལུགས་པའི་སྡེ་འདི་ཉིད་
ཕྱག་འདེབས་གནང་སྟེ་མཚན་ལ་གོང་བ་གྲྭ་ཚང་ཐོས་བསམ་དར་རྒྱས་གླིང་ཞེས་
གསོལ། གནས་འདིར་ཐོག་མར་དགེ་འདུན་གྱི་འདུ་ཁང་གཅིག་དང་གྲྭ་ཤག་
ཁ་ཤས་བསྐྲུན། སྨད་པ་དང་གཤོང་པའི་གྲྭ་པ་བསྡོམས་པས་ཞེ་བདུན་འདུས།
སྐབས་དེར་གྲྭ་པ་མང་ཤས་གྲོང་དུ་གནས་ཤིང་ཆོས་ཐོག་གི་དུས་སུ་དགོན་པའི་
ཆོས་ཐོག་ལ་ཞུགས་པ་དང་། ཆོས་ཐོག་མེད་དུས་ཕྱིར་གྲོང་དུ་སོང་ནས་སོ་



་54་ མ ཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ནམ་གྱི་ལས་གང་ལྕོགས་བྱེད། སྲོལ་འདི་ཕལ་ཆེར་ལོ་ཉིས་བརྒྱ་ལྷག་ལ་ཡུན་
བསྲིངས་ཞེས་གྲགས། གོང་བའི་སྐུ་ཕྲེང་ཞིག་གིས་ཡོངས་ཀྱི་དགེ་བའི་བཤེས་
གཉེན་བྲག་དཀར་སྔགས་རིམ་པ་རྗེ་བསྟན་པ་རབ་རྒྱས་མཆོག་གོང་བ་གྲྭ་ཚང་
ལ་ཞུས་ཏེ། རྒྱ་གར་འཕགས་ཡུལ་ནས་སྤྱན་དྲངས་པའི་ལི་སྐུ་མང་པོར་
གཟུངས་གཞུག་ ཕུལ་ བ་ དང་ མཇུག་ ཏུ་ རབ་ གནས་ ཀྱི་ ཆོ་ གས་ བྱིན་ ཕབ།
སྐབས་འདིར་གོང་བའི་མཆོག་སྤྲུལ་རིན་པོ་ཆེ་གཙོས་དད་ལྡན་སེར་སྐྱ་མཆོག་
དམན་དུ་མས་ཡང་ཡང་བསྐུལ་བའི་ངོར་ཟབ་རྒྱས་དབང་ལུང་མན་ངག་གི་གྲུ་
ཆར་ཟད་མེད་དུ་འཇོ་བའི་བཀའ་དྲིན་བླ་ལྷག་ཏུ་ཆེའོ། ། ཡང་མདོ་སྨད་
ཆོས་འབྱུང་དུ་གོང་བ་སྐུ་ཕྲེང་གསུམ་ཙམ་ཕེབས་ཀྱང་ད་ལྟ་སྐྱེ་རྒྱུད་མེད་ཅེས་
གསུང་ས་པ་ནི་དོན་ལ་མཁས་ཤིང་གྲུབ་པ་བརྙེས་པའི་གོང་དགེ་དཀའ་བཅུ་བ་
མཆོག་སྐུ་ཕྲེང་གསུམ་ཕེབས་ནས་གདུལ་ བྱའི་ མཇུག་ རྫོགས་ཏེ་ཞིང་ཁམས་
གཞན་དུ་གཤེགས་པར་དགོངས་པ་ཡིན་ནོ། །
སྐབས་ཤིག་ཆོས་སྡེ་འདིར་བླ་མ་མེད་པས་མགོན་མེད་སྐྱབས་མེད་དུ་
གྱུར་ཏེ་ཡུན་རིང་ལ་རྒུད་པ་བྱུང་བའི་སྐབས་དེར་མཚན་སྒྲོགས་དགེ་འདུན་དོན་
འགྲུབ་མཆོག་དབུས་གཙང་ཆོས་ཀྱི་ཞིང་ནས་མདོ་སྔགས་ཀྱི་གཞུང་ལ་སྦྱངས་
བརྩོན་རྒྱ་ཆེར་མཛད་དེ་སྒྲུབ་པ་ཉམས་ལེན་ལ་རྩེ་གཅིག་ཏུ་གཞོལ་བས་མཁས་
ཤིང་གྲུབ་པའི་ཕ་རོལ་ཏུ་སོན་ཏེ་སྙན་པའི་དར་ཕྱར། གྲགས་པའི་དུང་སྒྲ་
སྒྲོག་བཞིན་རང་ཡུལ་དུ་ཕེབས་ཏེ་ཆོས་འཁོར་རྒྱ་ཆེན་བསྐོར་ནས། གདུལ་བྱ་
མང་པོར་ཐར་པའི་ས་བོན་གྱི་མྱུ་གུ་བསྐྲུན་པས་སྐལ་ལྡན་གདུལ་བྱ་གྲངས་ལས་
འདས་པ་བྱུང་། དུས་དེར་བསྟན་པའི་སྦྱིན་བདག་དད་ལྡན་སེར་སྐྱ་མཆོག་
དམན་དུ་མས་མགྲིན་གཅིག་གིས། ཨེམ་རང་ས་ནས་འདི་ཕྱིའི་གཏན་གྱི་



ཁྲི་ཀའི་གོང་བ་གྲྭ་ཚང་ཐོས་བསམ་དར་རྒྱས་གླིང་།
· 55.
སྐྱབས་གནས་རྒྱལ་བསྟན་གསལ་བའི་སྒྲོན་མེ་གཅིག་པུ་འདི་འདྲ་ཞིག་བྱུང་བ་ནི་
བདག་ཅག་བསྐལ་བ་བཟང་ཞིང་བསོད་ནམས་ལྡན་པས་ན། དེང་ནས་
ཐུགས་བརྩེ་བ་ཆེན་པོས་བསྟན་པའི་གཞི་མ་དགེ་འདུན་གྱི་སྡེ་འདི་ཉིད་བདག་
སྐྱོང་མཛད་དུ་གསོལ་ཞེས་གསོལ་བ་ཡང་ཡང་བཏབ་པ་ལ་བརྟེན་ནས་ཞལ་
བཞེས་གསེར་གྱི་བཀའ་ལུང་གནང་ཞིང་འཛིན་བད་པ་མཛད། དེ་ནས་དད་
ལྡན་སྦྱིན་བདག་ཡོངས་ཀྱིས་དགོན་པའི་ཉེ་འདབས་ཀྱི་ཞིང་ས་ཕུལ་བ་དང་།
སྦྱིན་བདག་དང་མཆོད་གཞིས་སོགས་ལ་བརྟེན་ནས་དགོན་པའི་འདུ་ཁང་
སོགས་རྟེན་བརྟེན་པ་གསར་དུ་བཞེངས་ཏེ་སྒྲུབ་པ་ཉམས་ལེན་སོགས་ཀྱི་སྲོལ་
ལེགས་པར་བཙུགས་ཤིང་འདུལ་ཁྲིམས་ལྟར་སྒྲིག་ལམ་གསར་དུ་བཅོས་ནས་
གཙང་དགོན་དུ་བསྒྱུར་ཏེ་བསྟན་པ་རྨང་ནས་གསོས་ཏེ་འཛིན་སྐྱོང་སྤེལ་གསུམ་
བྱས། མཚན་སྒྲོགས་སྐུ་ཕྲེང་གཉིས་པས་ཀྱང་རང་དགོན་གོང་བ་གྲྭ་ཚང་ལ་
རྒྱུན་དུ་འགྲིག་ལམ་དག་ཐེར་གནང་ནས་ཚུལ་ཁྲིམས་ཕུགས་ཀྱེ་སྦེ་འབྲུ་བཞིན་
བསྐྱངས། རབ་ཡིད་ཤིང་སྦྲུལ་ལོར་ཀུན་གྱི་གནོད་པ་བསྲུང་ཕྱིར་ད་གོན་པའི་
མཐའ་སྐོར་དུ་ལྕགས་རི་གསར་སྐྲུན་དང་དགོན་པ་ཞིག་གསོ་མཛད་
། རྟེན་
དང་བརྟེན་པ་མང་པོ་བཞེངས། ཕྱོགས་འདིའི་གདུལ་བྱ་རྣམས་ལ་ཆོས་ཀྱི་
བདུད་རྩིའི་ཟེར་ཕྲེང་ཆད་མེད་དུ་བསྩལ་ཅིང༌། དད་ལྡན་སེར་སྐྱ་མཆོག་
དམན་དུ་མའི་རེ་བ་ཡིད་བཞིན་དུ་བསྐངས་པས། སྨད་པ་གཤོང་པ་གཙོས་
ས་འདིའི་སྐྱེ་འགྲོ་ཡོངས་ཀྱི་འདི་ཕྱིའི་རེ་ལྟོས་འཆའ་བའི་གཙུག་གི་ནོར་བུ་ཁོ་
ནུར་གྱུར། སྐུ་ཕྲེང་བཞི་བ་དགེ་འདུན་ལེགས་བཤད་བསྟན་པ་རྒྱ་མཚོ་དགུང་
ལོ་སོ་གཅིག་སྟེང་ཕྱིར་རང་དགོན་དུ་ཕེབས་ནས་སྐུ་གོང་མ་རྣམས་ཀྱིས་བདག་
གིར་བཞེས་པ་བཞིན་གྲྭ་ཚང་འདི་ཉིད་ཆོས་སྲིད་གཉིས་ཀྱི་སྒོ་ནས་ཡུན་རིང་



，56.
མཚོ་ལྷོ་ཁུལ་གྱི་དབོན་་ཁག་གི་ལོ་རྒྱུས་སྙིང་བསྡུ*།
བསྐྱངས། དགོན་པའི་ལྕགས་རི་རྙིང་བ་ཞིག་རལ་དུ་གྱུར་པ་རྒྱུ་བསྐྱེད་ཞིག་
གསོས་གནང་། ཆོས་སྲིད་ཀྱི་འཕྲིན་ལས་ཡར་ངོའི་ཟླ་ལྟར་འཕེལ། གཞན་
ཡང་རྗེ་ཐར་ཤུལ་ཆོས་སྐྱོང་རྒྱ་མཚོ་དང༌། ཤིང་བཟའ་པཎྜི་ཏ། ཨ་ལགས་
ཕུན་ཚོགས་རིན་པོ་ཆེ་སོགས་སྔ་གཞུག་བྱས་ནས་གོང་བ་གྲྭ་ཚང་དུ་བཞུགས་ཏེ་
མདོ་སྔགས་ཀྱི་ཟབ་ཆོས་མང་པོ་དང་དབང་ལུང་ཁྲིད་གསུམ་གནང་བས་བཀའ་
དྲིན་བསམ་བརྗོད་ལས་འདས་པར་མ་ཟད་ད་དུང་དགོན་པར་རྟེན་བཞེངས་
དང་འཇོག་པ་མང་པོ་གནང་ཞིང་། དགེ་འདུན་པར་གདུགས་ཚོད་སོགས་
མཐུན་རྐྱེན་སྒྲུབ་པ་སྣ་ཚོགས་ཁུར་དུ་བསྣམས་པ་སོགས་མཛད་པས་བཀའ་དྲིན་
ཤིན་ཏུ་ཆེའོ། །
མཚོ་སྔོན་སོག་པོའི་དྭང་བློ་བཟང་བསྟན་འཛིན་གྱིས1723ལོར་གོང་
མ་ཁང་ཞི་མྱ་ངན་ལས་འདས་པ་ལ། ཟི་ལིང་གི་བློན་ཆེན་ཡུང་ཐེས་པེ་ཅིན་དུ་
མྱ་ངན་ཞུ་བར་སོང་བའི་སྐབས་དང་བསྟུན་ནས། གོང་མ་ལ་ངོ་ལོག་གི་ཟིང་
འཁྲུག་བསླངངས་ པ་ཞི་འཇགས་བྱེད་ པའི་ཕྱིར་མང་གས་ པའི་ དཔོན་དམག་
རྣམས་ཀྱིས་ལས་འགན་ཡོངས་སུ་གྲུབ་པའི་རྗེས་སུ། དམག་དཔོན་ཉན་ཀོང་
ཡེ་སོགས་ནས་ཕུལ་བའི་བྱ་བའི་སྙན་ཞུར་བརྟེན། ཡུང་ཀྲེན་ཁྲི་ལོ་ལྔ་བ་ནས་
བཟུང་སྲིད་གཞུང་གིས་འཚོ་སྔོན་ཕྱོགས་ཀྱི་བླ་གྲྭ་རྣམས་ལ། འབྲུ་དངུལ་གྱི་
ཟླ་ཕོགས་སམ་འབྲུ་ཟས་སྟེར་རྒྱུ་ཐག་བཅད་པ་ལྟར། གོང་བ་གྲྭ་ཚང་སོགས་
ལ་ཡང་ཟླ་རེ་བཞིན་བླ་གྲྭ་རྣམས་ལ་ཕྱེ་རྩམ་རྒྱ་མ་ཞེ་གསུམ་ཡས་མས་དང་།
བླ་མ་རེ་ལ་དངུལ་སྲང་དོ་དང་གྲྭ་པ་རེ་ལ་དངུལ་སྲང་གང་བཅས1927ལོའི་
བར་དུ་བྱིན། དེའི་རྗེས་ཆིང་རྒྱལ་རབས་ཀྱི་ཐུང་ཀྲི་སྟེ་ཀུན་སྐྱོང་རྒྱལ་པོ་ཁྲིར་
བཞུགས་སྐབས། ཀན་སུའུ་དང་མཚོ་སྔོན་ཕྱོགས་སུ་གོང་མའི་གཉའ་གནོན་



ཁྲི་ཀའི་གོང་བ་གྲྭ་ཚང་ཐོས་བསམ་དར་རྒྱུས་གླིང
་
57 ་
་་་་
ལ་ངོ་རྒོལ་དང་། ནང་གི་གྲུབ་མཐའི་རྩོད་གླེང་གི་འཁྲུག་རྐྱེན་བྱུང་བ་དང་
མཉམ་དུ་ཁྲི་ཀ་དང་ཁང་ཡང་ཕྱོགས་ཀྱི་འཁྲུག་ཟིང་ལ་འགོ་ཁྲིད་བྱེད་མཁན་ཧྥ་
ཀྲིན་ཆན་དང་། མ་ཧྲིངང་གི པང་ཁ་ཤེས་རྣམས་ནས་ཀྱང་རབ་བྱུང་བཅོ་
ལྔའི་མེ་ཡོས(སྤྱི་ལོ1867)ལོ། ཟི་ལིང་གི་ཆོས་ཀྱི་བདག་པོ་མ་ཡུན་ཡེས་
དང་མཉམ་འབྲེལ་སྒོས་འཁྲུག་ཟིང་རྒྱ་བསྐྱེད་བཏང་བར་བརྟེན་གོང་བ་གྲྭ་ཚང་
སོགས་ཀྱི་ལྷ་ཁང་རྣམས་མེར་བསྲེགས། འདིའི་དུས་སུ་ཁྲི་ཀའི་སྐྱབས་མགོན་
རྗེ་ཐར་ཤུལ་རྡོ་རྗེ་འཆང་ནས་ཉིད་ཀྱི་ཕྱག་རྫས་གང་ཡོད་བཏང་སྟེ། གོང་བ་
གྲྭ་ཚང་གཙོས་འཇའ་མོ། ཅོག་ རོང་། ཧོར་ཀྱཱ། མི་ཉག ཁྲེ་ཙེ།
བདེ་སྐྱིད། སེ་ཀྱུ་སོགས་ཀྱི་འདུ་ཁང་ལ་མེ་སྐྱོན་ཤོར་བ་རྣམས་སྔ་ཕྱིར་གསར་
དུ་བཞེངས། གོང་བ་གྲྭ་ཚང་གི་འདུ་ཁང་ལ་དམ་པ་འདི་ཉིད་དང་ཁོང་གི་
ཕྱག་མཛོད་བློ་ བཟང་ བཀྲ་ཤིས་རྣམ་གཉིས་ ཀྱིས་ ཕྱག་རྫས་གང་མང་དང་།
ཞལ་བཀོད་གང་རྒྱས་གནང་སྟེ་བཞེངས་པ་དང་། བཀའ་འགྱུར་གྱི་འཇོག་པ་
ཡང་གནང་། ཆེ་ཤོས་ལྷ་བཟོའི་སློབ་མ་བཟོ་པོ་མཁས་པ་ཞིག་གིས་བཞེངས་
པར་གྲགས་པའི་འཇམ་དབྱངས་ཀུན་གཟིགས་ཀྱི་སྐུ་བརྙན་ལ་ཞིག་གསོས་དང་།
གཡས་གཡོན་དུ་སྤྱན་རས་གཟིགས་དང་། གསང་བདག་གི་སྐུ་བརྙན་བཅས་
འབག་བཟོ་མཁས་པ་སེང་གེ་གཤོང་གི་མ་ཎི་སྐྱབས་ཟེར་བར་བཞེངས་སུ་བཅུག་
ཅིང་། ཀ་འཕན་དང་བླ་བྲེ། ཡོལ་བ། གྲལ་གདན་སོགས་འཇོག་པ་
མང་པོ་གནང་ངོ་། །
གོ་མིན་ཏང་གིས་དབང་སྒྱུར་སྐབས་དགོན་པའི་གྲྭ་པ་རྣམས་ལ་དམག་
༼ཁྲལ་མེད་ཀྱང་མ་པུ་ཧྥང་གིས་རྟ་༼ཁྲལ་སོགས་ཁྲལ་ལོག་སྣ་ཚོགས་ཀྱི་ཁུར་བོ་ལྕི་མོ་
གྲངས་མེད་པ་དང་ཁྲི་ཀའི་ཡུལ་གྱི་གཤེད་མ་ངན་པ་མཱ་ཡང་ཧེ་ནས་ཡུལ་དེའི་



:58
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས!
སེར་སྐྱ་རྣམས་ལ་བསྙད་འདོགས་པ་དང་རྒྱུ་ཕྲ་བ་ལ་ཡང་མེད་པ་ཞིག་བྱས་པས།
གྲྭ་ཚང་གི་གྲྭ་པ་རྣམས་ཀྱི་འཚོ་བ་གོས་ཧྲུལ་ལྟོ་སྐྱར་གྱུར་ནས་ཉིན་རེ་བཞིན་ཉམ་
ཐོག་ཏུ་གྱུར་སྟབས་དགོན་པ་དར་རྒྱས་སུ་འགྲོ་མ་ཐུབ་ལ། གྲྭ་པ་ཡང་བརྒྱ་
ལྷག་མར་བྲི། ལོ་རྒྱུས་ཐོག་གྲྭ་ཚང་འདིའི་གྲྭ་པ་རྒྱས་པའི་སྐབས་གྲྭ་པ་སུམ་
བརྒྱ་དང་བཞི་བརྒྱའི་བར་འཕེལ་མྱོང་ཟེར། །
དགོན་སྡེ་ཕྱག་འདེབས་མཛད་མཁན་སོགས་ཀྱི་རྣམ་ཐར་འགོད་པ་ལ་
གོང་དགེ་དཀའ་བཅུ་བ་ནི། ཁྲི་ཀ་གོང་བ་ནས་སྐུ་འཁྲུངས་ཤིང་ཆེར་སྐྱེས་
ནས་དབུས་སུ་ཕེབས་ཏེ་སློབ་གཉེར་ལ་སྦྱང་བརྩོན་དཔྱིས་ཕྱིན་པ་མཛད་ནས་
བཀའ་པོད་ལྔའི་མཚོན་པའི་མདོ་སྔགས་ཀྱི་གཞུང་ལུགས་རྒྱ་མཚོ་ལྟ་བུ་ལ་ཐོགས་
པ་མེད་པའི་མཁས་ཤིང་གྲུབ་པའི་གོ་འཕང་བརྙེས་ནས་དཀའ་བཅུ་ཞེས་པའི་
དགེ་བའི་བཤེས་ གཉེན་ གྱི་ ཐོབ་ ཐང་བྱུང་། སྐལ་ ལྡན་ཆོས་འབྱུང་ལས།
གོང་དགེ་དཀའ་བཅུ་བས་ཁྲི་ཀར་སངས་རྒྱས་ཀྱི་བསྟན་པའི་བྱ་བ་བྱས། ལྷ་
དཀར་པོ་ལ་ཞབས་ཏོག་མཛད་གསུངས་པ་དང་། སྡེ་བ་ཆོས་རྗེའི་རྣམ་ཐར་
དུའང་། ཁྲི་ཀ་ནས་གོང་བ་རབ་འབྱམས་པ་བསོད་ནམས་ལྷུན་འགྲུབ་དཔོན་
གཡོག ཨ་མཚོ་རབ་འབྱམས་པ་དཔོན་གཡོག་ དབུས་གཙང་ནས་བྱོན་
པའི་མཁས་པ་ཆེན་པོ་དོན་འགྲུབ་རྒྱ་མཚོ་སོགས་ཀྱིས་བཀའ་ཆོས་ཞུས་གསུངས་
པ་དང་། བྲག་དཀར་སྔགས་རམས་པའི་རྣམ་ཐར་དུའང་། གོང་བའི་སྐུ་
སྐྱེ་ཧུ་ཐོག་ཐུ་པ་ཐུར་ཐེའི་ཇི་སོགས་ཀྱིས་བླ་མར་བཀུར་ཚུལ་སྣང་ཞེས་གསུངས་
པ་ལ་དཔགས་ན། སྐབས་དེར་མཚན་སྙན་རྒྱས་ཤིང་འཕྲིན་ལས་ནམ་མཁའ་
དང་མཉམ་པ་ཞིག་ཡིན་སྙམ། སྡེ་འདིའི་བསྟན་པ་ལ་བྱ་བ་མཛད་པ་རྣམས་
གོང་དུ་བརྗོད་ཟིན་པས་རྣམ་ཐར་སྐབས་གླེང་བར་མི་བྱའོ། །



ཁྲི་ཀའི་གོང་བ་གྲྭ་ཚང་ཐོས་བསམ་དར་རྒྱས་གླིང་།
： 59 ·
སྡེ་འདིར་འཛིན་བདག་མཛད་མཁན་མཚན་སྒྲོགས་མ་བན་ཆེན་བཞིའི་
རྣམ་ཐར་མདོར་བསྡུས་ཏེ་འགོད་པ་ལ། དེ་ཡང་ལྷར་བཅས་སྐྱེ་དགུའི་གཙུག་
གི་ནོར་བུ་འཇམ་མགོན་བསྟན་པའི་མངའ་བདག་མཁན་ཆེན་ཆོས་ཀྱི་རྒྱལ་པོ་རྗེ་
མཚན་སྒྲོགས་དགེ་འདུན་དོན་འགྲུབ་ནི། རབ་བྱུང་བཅུ་གཅིག་པའི་ས་སྦྲེལ
(སྤྱི་ལོ1668)ལོར་ཁྲི་ཀ་གོང་བ་ནས་སྐུ་འཁྲུངས། གཞོན་དུས་ནས་སྔོན་
གོམས་དགེ་ པའི་བག་ཆགས་སད་དེ་ཁྱིམ་ནས་ཁྱིམ་མེད་པར་རབ་ཏུ་བྱུང་
དགུང་ལོ་བཅུ་གསུམ་ཐོག་དབུས་སུ་ཆིབས་ཁ་བསྒྱུར་ཏེ་བཤད་སྒྲུབ་ཆོས་ཀྱི་སྐྱེད་
ཚལ་ཆེན་པོ་འབྲས་སྤུངས་སྒོ་མང་གྲྭ་ཚང་དུ་སློབ་པ་ཉེར་མཛད། ཀུན་མཁྱེན་
འཇམ་དབྱངས་བཞད་པ། སྒོ་མང་བྱ་བྲལ་བློ་བཟང་རིན་ཆེན། བྲག་
དཀར་སྔགས་ རམས་ པ་ སོགས་ མཁས་ པའི་ དབང་པོ་དུ་མ་བླ་ མར་ བསྟེན།
ཀུན་མཁྱེན་བླ་མའི་ཡིག་ཆ་གཞིར་བཞག་གི་སྟེང་ནས། རྒྱ་བོད་ཀྱི་མཁས་
གྲུབ་དུ་མའི་གཞུང་གི་དཀའ་གནད་ལ་ལུང་རིགས་དྲི་མ་མེད་པས་ཞིབ་དཔྱོད་
དང་གོ་དོན་འཚོལ་བ་གཙོ་བོར་བྱས་ནས་དཀའ་སྤྱད་སྡུག་རུས་ཀྱིས་གུས་རྟག་
བརྩོན་པ་ཆུ་བོའི་རྒྱུན་བཞིན་བསྟེན་ཏེ། རང་གཞན་གྲུབ་མཐའ་རྒྱ་མཚོའི་ཕ་
རོལ་ཏུ་སོན་ཅིང་མཁས་པའི་རྩེ་མོར་སོན་ཏེ་དགུང་ལོ་ཉེར་བདུན་སྟེང་ལྷ་ལྡན་
སྨོན་ལམ་ཆེན་མོའི་གྲྭ་སྐོར་མཛད། དེ་ནས་ཕོ་བྲང་ཆེན་པོ་པོ་ཏ་ལའི་མགྲོན་
གཉེར་ལོ་ཙཱ་པ་དང་། དགུང་ལོ་ཉེར་བརྒྱད་པར་འདུལ་བ་བླ་མར་བསྐོས།
རྒྱ་ནག་གི་མི་སྣར་ལན་གཉིས་ཕེབས། མཚན་ སྒྲོགས་ མཁན་པོའི་འགན་
བཞེས། ཁོང་དབུས་ནས་ཕྱིར་རང་ཡུལ་དུ་ཕེབས་ཁར། རྒྱལ་མཆོག་ཕྱག་
ན་པད་དཀར་འཆང་བ་སྐུ་ཕྲེང་བདུན་པ་ཆེན་པོ་རྗེ་སྐལ་བཟང་རྒྱ་མཚོ་རིན་པོ་
ཆེ་ལ་སྐུ་འབུམ་ཆོས་གྲྭའི་འཆད་ཉན་འཕེལ་བའི་ཆེད་དུ་ཐུགས་བརྟག་ཞུ་དོན་



· 60：
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
བཞིན་སྐུ་འབུམ་དུ་དུས་གསུམ་སངས་རྒྱས་ཀྱི་ ལྷ་ །ཁང་བཞི་ནས་གསར་དུ་
བཞེངས། འཇམ་དབྱངས་ཀུན་གཟིགས་ཀྱི་སྣང་བརྙན་ཁྱད་འཕགས་ཅན་
ལྟ་བས་ཆོག་མི་ཤེས་པ་བཞེངས་ནས་ཁོང་རིན་པོ་ཆེ་གཙོས་དགེ་འདུན་དུ་མས་
རབ་གནས་རྒྱས་པའི་ཕྱིན་ཕབ་པ་དེང་སང་འཇམ་དབྱངས་ཀུན་གཟིགས་སུ་
གྲགས་པ་དེའོ། ། དགུང་ལོ་རེ་བདུན་བཞེས་པ་རབ་ཉི་ཀུན་དགའ་ཤིང་སྟག་
(སྤྱི་ལོ1734) ལོར་སྐུ་འབུམ་གྱི་ཁྲི་ཆེན་ཉེར་བཞི་བར་བཞུགས། སྔར་
དབུས་གཙང་ནས་སྟོབས་ཀྱི་འཁོར་ལོས་བསྒྱུར་བ་ཆེན་པོ་ས་སྐྱོང་མིའི་དབང་པོ་
ལྷ་རྗེ་བསོད་ནམས་སྟོབས་རྒྱལ་དང་ཕན་ཚུན་ཐུགས་འདྲིས་ཆེ་སྟབས། དད་
ལྡན་ཨེར་ཁེ་ཇུང་ཝང་ལྷ་ལྡན་དུ་མངགས་ཏེ་སྙན་སྒྲོན་ཞུས་པ་བཞིན། ཆོས་
རྒྱལ་མི་དབང་བསོད་ནམས་སྟོབས་རྒྱལ་མཆོག་ནས་གུས་འདུད་ལྷུར་ལེན་གྱིས་
རིན་ཆེན་གཉིས་པ་སྲང་ཉིས་ཁྲི་བདུན་སྟོང་བརྒལ་བའི་སྦྱིན་བདག་མཛད་དེ་ལྷ་
ལུང་བརྩེ་བ་སོགས་ཀྱིས་གསེར་ཟངས་བཟོས། དྲུག་པའི་ཚེས་ལ་དོ་དམ་ཁུར་
ལེན་གཙོ་བོ་བོད་པ་མཁར་ཚོ་བ་དང་། བཟོ་མགར་རབ་བརྟན་དང་ཤར་པ་
རྟ་མགྲིན་ཚེ་དབང་སོགས་ལམ་དུ་ཆས་ཏེ་ཟླ་དགུ་བའི་ཚེས་ལ་ཉེ་ཞོ་མེད་པར་
འདིར་འབྱོར་འཕྲུལ་བཟོ་གྲྭ་བཙུགས་ནས། གསེར་སྡོང་ཆེན་མོའི་སྟེང་གི་
གསེར་ཟངས་ཀྱི་རྒྱ་ཕིབས། གན་ཛི་རའི་ཏོག་གི་ནང་དུ་ཤཱཀྱའི་རྒྱལ་པོའི་
འཕེལ་གདུང་སོགས་བྱིན་རྟེན། ནོར་བུ་འབར་བ་ཆ་གཅིག་གི་ནང་དུ་རྒྱུ་
བོད་ཀྱི་གཏེར་རྫས་སྣ་ཚོགས་ཀྱིས་དཀྲིག གྲྭ་ཐུར་གྱི་མགོ་རྒྱན་དང་བཅས་པ་
བློ་ངན་ལྕགས་བྱི་ལོའི་ཟླ་དང་པོའི་ཚེས་ལ་ལེགས་པར་གྲུབ། ཁྱབ་བདག་
འཁོར་ལོའི་མགོན་པོ་གང་གིས་དབུ་མཛད། རྒྱུད་པ་མཁན་པོ། དཀར་པོ་
ཆོས་རྗེ་སོགས་དགེ་འདུན་ལྔ་བཅུས་ཟླ་བ་དེ་ཀའི་ཚེས་བཅུ་བདུན་ནས་རབ་



ཁྲི་”གའི་གོང་བ་གྲྭ་ཚང་ཐོས་བསམ་དར་རྒྱུས་གླིང་།
• 61 ཎ
གནས་ཀྱི་ཆོ་ག་རྒྱས་པའི་བྱིན་ཕབ་ནས་དགའ་སྟོན་གྱི་ཡོ་ལང་བསམ་གྱིས་མི་
ཁྱབ་པ་བྱས་པར་གྲགས་སོ། ། གསུང་ཆོས་ཕྱོགས་ནས་སྔ་ཕྱིར་རྡོ་རྗེ་ཕྲེང་བ་
ཚར་གསུམ། མི་ཀླུ་ཚར་གཉིས། དུས་འཁོར་དབང་ཆེན། རྗེ་གསུང་
འབུམ་གྱི་ལུང་སོགས་བཀའ་ཆོས་ཚད་མེད་གནང་བ་སོགས་སྐུ་ཚེ་གང་བོར་ཐོས་
བསམ་སྒོམ་པ་དང་བྱ་བ་ལས་ཀྱི་འཁོར་ལོ་སོགས་ཆོས་སྲིད་གང་ཐད་ནས་
བསྟན་པ་ལ་མཛད་རྗེས་ཆེ་ཞིང་ལྷག་པར་གོང་བ་གྲྭ་ཚང་གི་བསྟན་པའི་བདག་
པོར་གྱུར་ཏེ་སྡེ་འདིའི་འདུལ་ཁྲིམས་ལ་དག་ཐེར་དང་དགོན་པ་ཁྲིམས་གཙང་དུ་
བསྒྱུར་ནས་འདུ་ཁང་གསར་བཞེངས་དང་རྟེན་དང་བརྟེན་པ་མང་པོ་བཞེངས་
པ་སོགས་བཀའ་དྲིན་འཁོར་མཐའ་བྲལ་བ་ཞིག་ཡིན་ནོ། །
མཚན་སྒྲོགས་སྐུ་ཕྲེང་གཉིས་པ་བློ་བཟང་བཀྲ་ཤིས་ཉི་མ་ནི། རབ་
བྱུང་བཅུ་གསུམ་པའི་ལྕགས་ཕག(སྤྱི་ལོ1791)ལོར་རོང་ཕྱོགས་རྒན་ལྟ་ནས་
ངང་རོང་བླ་མའི་ཚ་བོར་འཁྲུངས། ངང་རོང་ཚང་ནས་དགེ་བསྙེན་དང་བར་
མ་རབ་བྱུང་ཕུལ། ཕྱིས་སུ་གསེར་ཁང་རྡོ་རྗེ་འཆང་གི་དྲུང་དུ་དགེ་ཚུལ་དང་
ཡོངས་རྫོགས་དགེ་སློང་གི་སྡོམ་པ་བཞེས། ཡབ་རྗེ་གསེར་ཁང་པ་ཐམས་ཅད་
མཁྱེན་པ། མི་ཉག་ཚུལ་ཁྲིམས་བསྟན་པའི་ཉི་མ། གསེར་ཏོག་མཁན་ཆེན་
ཡེ་ཤེས་རྒྱ་མཚོ་སོགས་དམ་པ་དུ་མའི་ཞབས་པད་སྤྱི་བོར་བསྟེན་ནས་ མདོ་
སྔགས་ཀྱི་བཀའ་དགོངས་འགྲེལ་དང་བཅས་པའི་ཁྲིད་བཤད་ལུང་དང་བཀླག་
ལུང་དབང་རྗེས་གནང་སོགས་ཀྱི་ཆོས་རྒྱུན་མཐའ་ཡས་པ་གསན་ཏེ་ཡོན་ཏན་རྒྱུ་
མཚོའི་གཏེར་དུ་གྱུར་ཏེ་སྐུ་འབུམ་རྒྱུད་པའི་ཁྲི་བ་དང་། སྒོ་མེ་མཆོད་རྟེན་
སྐེའི་ཁྲི་བར་བཞུགས། དགུང་ལོ་ཞེ་གསུམ་བཞེས་པའི་ཚེ་སྐུ་འབུམ་བྱམས་པ་
གླིང་གི་མཁན་རབས་ཁྲི་ཆེན་ང་གཉིས་པར་བཞུགས་ནས་ལོ་བཅུ་གསུམ་གྱི་རིང་



，62、
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ལ་ཆོས་སྲིད་གཉིས་ལེགས་པར་བསྐྱངས། རང་དགོན་གོང་བ་གྲྭ་ཚང་གི་
བསྟན་པ་བསྐྱངས་ཚུལ་གོང་དུ་བརྗོད་ཟིན་པས་འདིར་མ་སྤྲོས་སོ། ། དགུང་
ལོ་ང་ལྔ་བཞེས་པའི་ཤིང་སྦྲུལ་ལོར་ངོ་མཚར་བའི་ལྟས་དང་བཅས་གཟུགས་སྐུའི་
དགོངས་པ་ཆོས་དབྱིངས་སུ་བསྡུས་པའི་ཚུལ་བསྟན་ཏོ། །
མཚན་སྒྲོགས་སྐུ་ཕྲེང་གསུམ་པ་བསྟན་པའི་ཉི་མ་ནི། རབ་བྱུང་བཅུ་
བཞི་པའི་མེ་ལུག(སྤྱི་ལོ1847)ལོའི་ཆོ་འཕྲུལ་ཟླ་བའི་ཡར་ངོའི་ཚེས་གཅིག་ལ།
ནོར་འཛིན་ ས་ཡི་ ཐིག་ལེ་ཁྲི་ ཀ་ གསེར་མོ་ལྗོངས་ སུ་ གྲགས་ པའི་ སའི་ཆར།
ཡབ་བློ་བཟང་དང་ཡུམ་དཔལ་མོ་རྒྱལ་གཉིས་ཀྱི་སྲས་སུ་ངོ་མཚར་པའི་ལྟས་
བཟང་དང་བཅས་སྐུ་བལྟམས་ཤིང་སྐྱབས་རྗེ་གསེར་ཁང་རྡོ་རྗེ་འཆང་གི་བཀའ་
ལུང་ལས་ངོས་འཛིན་གནང་སྟེ། རང་དགོན་གོང་བ་གྲྭ་ཚང་དུ་གསོལ་སྟོན་
རྒྱ་ཆེར་བཤམས་ནས་གདན་སར་བཀོད། དགུང་ལོ་བདུན་བཞེས་སྐབས་
སྐྱབས་རྗེ་ཐར་ཤུལ་རྡོ་རྗེ་འཆང་དགེ་འདུན་ཆོས་སྐྱོང་རྒྱ་མཚོའི་དྲུང་ནས་བར་
མ་རབ་བྱུང་དང་དགེ་ཚུལ་བསྒྲུབས་ཤིང་། ཕྱིས་སུ་ཡོངས་རྫོགས་དགེ་སློང་
གི་སྡོམ་པ་བཞེས་ཏེ་དགག་སྒྲུབ་གནང་བ་བཅས་མཚམས་ཕྲ་རགས་མཐའ་དམག་
གཅེས་སུ་བསྲུངས། དགུང་ལོ་བཅུ་གཅིག་བཞེས་པའི་མེ་སྦྲུལ་ལོའི་ཧོར་ཟླ་
བཅུ་གཅིག་པའི་དགུན་ཆོས་ཆེན་མོའི་སྐབས་སྐུ་འབུམ་མཚན་ཉིད་གྲྭ་ཚང་དུ་
ཞུགས་ཏེ། ཆུ་དཀར་ཐང་སྨོན་ལམ་རབ་འབྱམས་པ་བློ་བཟང་རིན་ཆེན་
ཡོངས་འཛིན་དུ་བསྟེན་ནས་འདོན་ཆོས་སྤྱོད་དང་། བཀའ་པོད་ལྔའི་རྩ་བ།
གཞུང་ཐལ་ཕྲེང་ཟུར་བཀོད་རྣམས་བློ་འཛིན་དང་སྐྱོར་སྦྱངས། དཔེ་ཁྲིད་
བགྲོ་གླེང་སོགས་དཔྱིས་ཕྱིན་པ་བྱས་ནས་དཀའ་བའི་གནས་ལ་སྒྲོ་འདོགས་
བཅད་དེ་ཐོས་བསམ་རྒྱ་མཚོའི་ཕ་རོལ་ཏུ་སོན། ཁྱད་པར་དུ་སྐྱབས་རྗེ་ཤིང་



ཁྲི་ཀའི་གོང་བ་གྲྭ་ཚང་ཐོས་བསམ་དར་རྒྱས་གླིང༌། ： 63，
བཟའ་རྡོ་རྗེ་འཆང་། གྲུབ་དབང་རྡོ་རྗེ་འཆང་། གསེར་ཏོག་བློ་བཟངལ་
ཚུལ་ཁྲིམས་རྒྱ་མཚོ། སྐྱབས་རྗེ་ཐར་ཤུལ་རྡོ་རྗེ་འཆང་། ཡབ་རྗེ་ཞྭ་དམར་
རྡོ་རྗེ་འཆང་། རྗེ་འཇིགས་མེད་བསམ་གཏན་རིན་པོ་ཆེ་རྣམས་ལས་དབང་
རྗེས་གནང་གི་མན་ངག་ཟབ་གསལ་གསང་བའི་གདམས་པ་མ་ཅིག་མཁའ་
འགྲོའི་སྙིང་བཅུད་སོགས་བུམ་པ་གང་བྱོའི་ཚུལ་དུ་གསན་ཏེ་རྒྱུད་དོན་གསང་
བའི་དེ་ཉིད་རྟོགས་པའི་མཁས་ཤིང་གྲུབ་པའི་རྣལ་འབྱོར་པ་ཆེན་པོར་གྱུར།
དགུང་ལོ་ སོ བཞི་བ་ལྕགས་འབྲུག་ལོར་སྐུ་འབུམ་སྨན་པ་ གྲྭ་ཚང་གི་ཁྲིར་
བཞུགས་ནས་ཆོས་སྲིད་ཀྱི་ཕྱག་ལེན་གངང་ཡོད་ལ་འཛིན་སྐྱོང་སྤེལ་གསུམ་གྱི་
བཀའ་དྲིན་ཚད་མེད་བསྐྱངས། ལྷག་པར་དམ་པ་འདི་ཉིད་ལ་རྙེད་བཀུར་
འཇིག་རྟེན་ཆོས་བརྒྱད་ཀྱི་སྣང་བ་ཕྲ་མོ་ཙམ་ཡང་མེད་པར་འབྱོར་བའི་དངོས་
པོ་ཐམས་ཅད་གཅིག་ཏུ་བསྡུས་ནས་སྨན་པ་གྲྭ་ཚང་གི་འདུ་ཁང་རྙིང་སྐྱོན་ཆེ་
བར་གྱུར་སྟབས་འདུ་ཁང་དང་སྐུ་གསུང་ཐུགས་རྟེན། ལོགས་བྲིས། རྒྱན་
ཐང་སོགས་གསར་དུ་བཞེངས་ནས་ཡོངས་རྫོགས་གྲུབ་པར་བགྱིས་ཏེ་མགོན་པོ་
གང་གི་གཙོས་དགེ་འདུན་དུ་མས་རབ་གནས་རྒྱས་པར་བྱིན་ཕབ། ཉིད་ཀྱི་
གདན་ས་གོང་བ་གྲྭ་ཚང་ཡང་ཆོས་སྲིད་གཉིས་ཀྱི་ཕྱོགས་ནས་གཡེལ་བ་མེད་
པར་བསྐྱངས་པའི་བཀའ་དྲིན་མཛད། དགུང་ལོ་སོ་བདུན་བཞེས་པ་ཆུ་ལུག་
ལོར་སྒོ་མེའི་མཆོད་རྟེན་སྐེའི་ཁྲིར་བཞུགས་ཏེ་འཆད་ཉན་ཡར་རྒྱས་དང་འབྱོར་
བ་གོང་འཕེལ་དུ་བཏང་། དགུང་ལོ་བཞི་བཅུ་པ་མེ་ཁྱི་ལོར་སྐུ་འབུམ་གྱི་ཁྲི་
ཆེན་བདུན་ཅུ་བར་ བཞུགས། སྐབས་ དེར་ཚོགས་ཆེན་ལ་ བསྙེན་བཀུར་
གཟབ་རྒྱས་དང་། བཅའ་ཡིག་ཆེན་མོའི་དགོངས་དོན་ལྟར་ཐོས་བསམ་སྒོམ་
གསུམ་དང་མཁས་བཙུན་བཟང་གསུམ་གྱི་སྒོ་ནས་རྒྱལ་པོའི་བསྟན་པ་ཉིན་མོ་



-
64 ： མཚོ་ལྷོ་ཁུལ་གྱི་དགོན་སྡེ་དག་གི་ལོ་རྒྱུས་སྙིང་བསྡུས།
ལྟར་གསལ་བར་མཛད་ཅིང་།། མཐར་ཀུན་ཀྱང་བསྟན་པ་རྒྱས་པའི་རྒྱུ་ཁོ་
ནར་བསྔོ་བའི་འཇམ་མགོན་ཆོས་ཀྱི་རྒྱལ་པོའི་རྣམ་ཐར་ཇི་ལྟ་བུ་བཞིན་དུ་གྱུར་
པ་ནི། འཇམ་དབྱངས་བསྟན་པའི་སྒྲོན་མེས། མང་དུ་ཐོས་པ་རྒྱ་ཆེར་
བཙལ་བས་མཁས། ། ཐོས་དོན་ཇི་བཞིན་རྒྱུད་ལ་སྦྱར་བས་བཙུན། །
ཀུན་ཀྱང་བསྟན་འགྲོའི་དོན་དུ་བསྔོ་བས་བཟང་། ། བློ་བཟང་རྒྱལ་བའི་
བསྟན་པ་རྒྱས་གྱུར་ཅིག ། ཅེས་གསུངས་པ་ཇི་ལྟ་བུར་གྱུར་ཏོ། ། མེ་སྦྲུལ་
(སྤྱི་ལོ1917)ལོའི་ཟླ་གསུམ་པའི་ཚེས་ཉི་ཤུའི་སྔ་དྲོའི་དུས་སུ་སྐུ་འབུམ་ནས་
ཞལ་ཁྲི་ཀའི་ཕྱོགས་སུ་འཁོར་ནས་བཞུགས་ཤིང་ངོ་མཚར་བའི་ལྟས་དང་བཅས་
མཆོག་སྤྲུལ་འགྲོ་བའི་སྒྲོན་མེ་རེ་ཞིག་ནུབ་ཕྱོགས་ཆུ་ལྷའི་ཕང་བར་མནལ་བའི་
ཚུལ་བསྟན་ཏོ། །
མཚན་སྒྲོགས་སྐུ་ཕྲེང་བཞི་བ་དགེ་འདུན་ལེགས་བཤད་བསྟན་པ་རྒྱ་
མཚོ་ནི། སྐུ་གོང་མའི་འཁྲུངས་ཡུལ་ཁྲི་ཀ་གསེར་མོ་ལྗོངས་ཀྱི་སའི་ཆ། རྨ་
ཀླུང་དལ་གྱིས་འབབ་པའི་གཡས་འགྲམ་གཤོང་པ་སྡེ་བ་ནས་ཡབ་དགེ་བོ་དང་
ཡུམཚེ་མ་སྐྱིད་གཉིས་ཀྱི་སྲས་སུ་རབ་བྱུང་བཅོ་ལྔ་བའི་ས་རྟ(སྤྱི་ལོ1918)
ལོར་སྐུ་འཁྲུངས། སྐབས་དེར་རིགས་བརྒྱའི་ཁྱབ་བདག་ཤིང་བཟའ་པཎྜི་ཏ།
བློ་བཟང་ཚུལ་ཁྲིམས་བསྟན་པའི་དབང་ཕྱུག་ཚུལ་ཁྲིམས་ཕུན་ཚོགས་དཔལ་
བཟང་པོ་མཆོག་ལ། གོང་བ་གྲྭ་ཚང་གི་གྲྭ་རྒན་ལས་སྣེ་རྣམས་ནས་བདག་
ཅག་ཡོངས་ལ་མགོན་བྲལ་སྡུག་བསྔལ་གྱི་མུན་པ་སེལ་ཕྱིར། སྐུ་མཆོག་རྟ་
བདུན་དབང་པོར་མྱུར་དུ་མཇལ་བའི་གསོལ་འདེབས་ཡང་ཡང་བྱས་པ་ལ་
བརྟེན་ནས་སྐུ་གོང་མའི་སྤྲུལ་སྐུར་ངོས་འཛིན་གནང་། དགུང་ལོ་བདུན་
བཞེས་པ་ན། གོང་བ་གྲྭ་ཚང་དུ་གསོལ་སྟོན་རྒྱ་ཆེར་བཤམས་ནས་གདན་



ཁྱི་ཀུའི་གོང་བ་གྲྭ་ཚང་ཐོས་བསམ་དེར་རྒྱུས་གླིང་།
， ti5 。
སར་བཀོད། ཐར་ཤུལ་རྡོ་རྗེ་འཆང་དགེ་ལེགས་དབང་ཕྱུག་ ཆོས་སྐྱོང་རྒྱུ་
མཚོའི་མདུན་ནས་རབ་ཏུ་བྱུང་། བཤེས་གཉེན་ཆེན་པོ་འཕྲིན་ལས་ལས་ཀློ་པ་
བསླབས། དགུང་ལོ་བཅུ་གསུམ་སྟེང་། སྐུ་འབུམ་བྱམས་པ་གླིང་གི་གྲྭ་
ཚང་བཞིའི་ཡ་ གྱལ་ དཔལ་ ལྡན་ བཤད་ སྒྲུབ་ གླིང་ གི་ཆོས་གྲྭར་ཞུགས་ ཤིང་།
འཇམ་དབྱངས་མི་ཡི་རྣམ་རོལ་ཏན་ཏིག་ལྷ་རམས་པ་བསམ་སྦྱོར་གཉིས་ཀྱིས་
ཚུལ་བཞིན་དུ་བསྟེན་ནས་མདོ་སྔགས་རིག་གནས་ཀྱི་བསྡུས་པའི་གཞུང་ལུགས་
ཀུན་ལ་སྦྱང་བརྩོན་རྒྱ་ཆེར་མཛད། མགོན་པོ་གང་གི་གདུལ་བྱར་གཏོགས་
པའི་སྐྱེས་འགྲོ་མཆོག་དམན་དུ་མར་ཟབ་གསང་གསུང་གི་བདུད་རྩིའི་ཟེགས་མ་
འབུམ་དུ་སྤྲོས་ཏེ་སྐལ་བཟང་ར་ཡིག་གཉིས་པའི་གསོས་སྨན་དམ་པར་གྱུར།
རབ་བྱུང་བཅུ་དྲུག་པའི་ས་བྱི(སྤྱི་ལོ1946)ལོར་སྐུ་འབུམ་བྱམས་པ་གླིང་གི་ཁྲི་
ཆེན་ལ་བཞུགས། ལོ་གཉིས་ཀྱི་རིང་ལ་ཆོས་སྲིད་གཉིས་ཀྱི་སྒོ་ནས་བསྐྱངས་
པ་ནི། སྐུ་གོང་མ་གསུམ་ གྱི་རྣམ་ཐར་དང་མཚུངས་ཤིང་ སྐབས་ འདིར།
གངས་ལྗོངས་འགྲོ་བའི་སྐྱབས་གཅིག་ཀུན་གཟིགས་སྣང་བ་མཐའ་ཡས་པཎ་
ཆེན་ཐམས་ཅད་མཁྱེན་གཟིགས་སྐུ་ཕྲེང་བཅུ་བ་ཆེན་པོའི་རིགས་ཀྱི་ཅོད་པན།
ལྷར་བཅས་སྐྱེ་དགུའི་གཙུག་གི་ནོར་བུ་དཀྱིལ་འཁོར་རྒྱ་མཚོའི་མངའ་བདག་རྗེ་
བླ་བྲང་ཨ་ལགས་རྡོ་རྗེ་འཆང་ནས། ༧གོང་ས་སྐྱབས་མགོན་མཆོག་གི་གཙོས་
འདུས་སྡེ་ཡོངས་ལ། མ་ཅིག་གྲུབ་རྒྱལ་ལུགས་ཀྱི་ཚེ་དབང་སྩོལ་སྐབས་སུ།
བཀའ་དྲིན་གཏང་རེག་གི་ཡོན་དུ་མཁན་པོ་ལས་ཐོག་པ་མཚན་སྒྲོགས་མཁན་
ཆེན་མཆོག་སྤྲུལ་རིན་པོ་ཆེ་ནས་དོན་ཟབ་ལ་ཚིག་སྦྱོར་ལེགས་པའི་མན་བཤད་
ཕུལ། དགུང་ལོ་སོ་གཅིག་སྟེང་ཕྱིར་རང་དགོན་དུ་ཕེབས་ནས་སྐུ་གོང་མ་
རྣམས་ཀྱིས་བདག་གིར་བཞེས་པ་བཞིན་གྲྭ་ཚང་འདི་ཉིད་ཆོས་སྲིད་གཉིས་ཀྱི་སྒོ་



，66，
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ནས་ཡུན་རིང་བསྐྱངས། དགོན་པའི་ལྕགས་རི་རྙིང་བ་ཞིག་རལ་དུ་གྱུར་པ་
རྒྱུ་བསྐྱེད་ཞིག་གསོས་གནང་། ཆོས་སྲིད་ཀྱི་འཕྲིན་ལས་ཡར་ངོའི་ཟླ་ལྟར་
འཕེལ། རྣམ་རྒྱལ་ཞེས་པ་ཆུ་སྦྲུལ(སྤྱི་ལོ1953)ལོ་དགུང་ལོ་སོ་ལྔའི་སྟེང་
གསར་བརྗེ་བྱ་བར་ཞུགས་ནས་སྔ་གཞུག་ཏུ་ཁྲི་ཀ་རྫོང་གི་རྫོང་དཔོན་གཞོན་པ་
དང་མཚོ་ལྷོ་ཁུལ་སྲིད་གྲོས་ཀྱི་ཀྲུའུ་ཞི་གཞོན་པ། ཁུལ་ནང་བསྟན་མཐུན་
ཚོགས་ཀྱི་ཚོགས་གཙོ། ཞིང་ཆེན་ནང་བསྟན་མཐུན་ཚོགས་ཀྱི་ཚོགས་གཙོ་
གཞོན་པ། རྒྱལ་ཡོངས་ནང་བསྟན་མཐུན་ཚོགས་ཀྱི་ལས་འཛིན་བཅས་ཀྱི་
འགན་བཞེས་སོ། །
ཆོས་སྡེ་འདིའི་སྐུ་གསུང་ཐུགས་རྟེན་སྐོར་ལ། ཚོགས་ཆེན་འདུ་ཁང་
ནི་གྲྭ་ཚང་འདིའི་བཟོ་སྐྲུན་ནང་གི་གཙོ་བོ་ཡིན་ཞིང་། སྟེང་ན་གསེར་ཟངས་
ལས་གྲུབ་པའི་གསེར་ཏོག་ཆོས་འཁོར་རྒྱལ་མཚན་རི་དྭགས་ཕོ་མོ་སྤེན་རྒྱན་
སོགས་མཛེས་སྡུག་གི་འོད་འབར་བ་དང་། འདུ་ཁང་གྱན་བདུན་པ་ཀ་རིང་
བཞིས་བཏེགས་པ། འོག་ཁང་དུ་གྲྭ་པ་ལྔ་བརྒྱ་ལྷག་ཚོགས་ཆོག་ཅིང་སྟེང་
ཁང་དུ་མགོན་ཁང་དང་། གཙུག་ལག་ཁང་སོགས་ཡོད། གྱོ་བཟོ་དང་ལྷ་
བཟོ་ཤིང་བཟོ་སོགས་ཀྱིས་བཟོས་པ་ཞིབ་ཆ་ཆེ་ཞིང་བརྐོས་རིས་དང་ཚོན་རིས་
རྣམས་མ་བཅོས་ལྷུན་གྱིས་གྲུབ་པ་བཞིན་ཤིན་ཏུ་མཛེས་པ་བློ་ཡུལ་ལས་འདས་
ཤིང་། ནང་ ཐམས་ ཅད་ཀུན་དགའ་ར་བ་དང་ སྤྱན་ ཐང་གིས་བཀང་བ།
གདོང་གྲལ་གྱི་དབུས་ཕུགས་སུ་བླ་མ་དགེ་འདུན་དང་བཅས་པའི་ཐུགས་དམ་གྱི་
རྟེན་ནམ་གསོ་སྦྱོང་གི་རྟེན་ལ་ཐུབ་པའི་དབང་པོའི་གསེར་སྐུ་ཁྱད་འཕགས་ཅན་
ཁྲུ་གང་ མ་ དང་། གསེར་ཟངས་ལས་ གྲུབ་ པའི་ཚེ་ དཔག་ མེད། དུས་
གསུམ་སངས་ རྒྱས་ གཙུག་ཏོར་རྣམ་རྒྱལ་མ། སྨན་བླ་བདེ་གཤེགས་



ཁྲི་ཀའི་གོང་བ་གྲྭ་ཚང་ཐོས་བསམ་དར་རྒྱས་གླིང་།
： 67 ，
བརྒྱད། སྤྱན་རས་གཟིགས་བཅུ་གཅིག་ཞལ་གྱི་སྐུ་བཅས་ལི་མའི་སྐུ་མང་པོས་
ཀུན་དགའ་ར་བ་གང་བར་བཞུགས། དེའི་གཡས་ གཡོན་དུའང་གསེར་
ཟངས་ལས་གྲུབ་པའི་རྗེ་ཡབ་སྲས་གསུམ་གྱི་སྐུ་བརྙན་དང་། རྗེ་རིན་པོ་ཆེ་
ཐུགས་དམ་ལྷ་ལྔའི་སྐུ་བྱིན་ཅན། བཀའ་གདམས་མཆོད་རྟེན། རྣམ་རྒྱལ་
མཆོད་རྟེན། ཇོ་བོ་ལོ་ཀེ་ཤྭ་རའི་སྐུ་བརྙན་བྱིན་ཅན་མང་པོ་དང་། སྨན་
འདམ་ལས་བཞེངས་པའི་སངས་རྒྱས་ཀྱི་སྐུ་བརྙན་མང་པོ། བཀའ་བསྟན་
ཚར་རེ་བཅས་བཞུགས། ཀུན་དགའ་ར་བའི་གོང་དུ་སྤྱན་ཐང་གིས་གང་བར་
བཞུགས། ཐོག་འོག་ གཉིས་ སུ་ བསྡོམས་ པས་ སྤྱན་ ཐང་ ང་ བདུན་དང་།
ཐང་ག་ཆེ་ཆུང་ཉིས་བརྒྱར་ཉེ་བ་བཞུགས།་གཞན་ཡང་རྒྱན་དྲུག་མཆོག་
གཉིས་ཀྱི་ལི་སྐུ་དང་སྨན་སྐུ་ཤིན་ཏུ་མང་མོད་འདིར་ཞིབ་པར་མ་བྲིས། སྟེང་
གི་མགོན་ཁང་དུ་འཇིགས་བྱེད་ལྷ་མོ་གཙོས་ཆོས་སྐྱོང་གི་སྐུ་བརྙན་བྱིན་ ཅན་
མང་པོ་བཞུགས། ཁྱད་པར་དུ་པཎ་ཆེན་བློ་བཟང་དཔལ་ལྡན་ཡེ་ཤེས་ཀྱི་
ཐུགས་དམ་གྱི་རྟེན་ལྷ་མོ་དམག་ཟོར་རྒྱལ་མོའི་རྟེན་བརྟེན་པའི་བྲིས་ཐང་བཀོད་
པ་ཕུན་སུམ་ཚོགས་ པ་ཆིང་ཝང་བསོད་ནམས་རྡོ་རྗེ་ལ་གནང་བ་ ཤིན་ཏུ་ངོ་
མཚར་བའི་ལོ་རྒྱུས་ཅན་ཡང་དེར་བཞུགས། རྒྱ་མཐོངས་ནང་དུ་གསུང་རབ་
ཀྱི་པོ་ཏི་བརྒྱ་ཕྲག་མང་པོ་བཞུགས་ཤིང་དེ་དག་གི་མང་ཤོས་ནི་དགེ་འདུན་རྡོ་
རམས་པ་ཁྲི་ཀ་སྨད་པའི་མོ་ཡག་ཏུ་འཁྲུངས་པ། བླ་བྲང་བཀྲ་ཤིས་འཁྱིལ་དུ་
བཀའ་པོད་ལྔའི་མཚོན་པའི་གཞུང་ལུགས་ཀུན་ལ་སྦྱངས་ནས་རྡོ་རམས་པའི་
དམ་བཅའ་བཞག་སྟེ། དགེ་བཤེས་བླངས་ནས་ཕྱིར་གོང་བ་གྲྭ་ཚང་དུ་ཕེབས་
ཤིང་། མཚན་སྒྲོགས་མཁན་སྤྲུལ་གྱི་ཐུགས་འདུན་ལྟར། གྲྭ་ཚང་འདི་ནས་
བཀའ་པོད་ལྔའི་འཆད་ཉན་འཛུགས་རྒྱུར་སྟ་གོན་བྱས་ཏེ་བླ་བྲང་ཕྱོགས་སུ་



· 68 ་
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
དཔར་ཡོད་པའི་སྡེ་སྣོད་ཀྱི་པོ་ཏི་དང་། མཁས་ཆེན་དུ་མའི་གསུང་འབུམ་པོ་
ཏི་སོགས་བརྒྱ་ཕྲག་ལྔ་ལྷག་གཞུང་ལ་ཕུལ་བ་དེ་ཡིན། གཞན་ཡང་གསེར་
ཟངས་ལས་གྲུབ་པའི་སངས་རྒྱས་མར་མེ་མཛད་ཀྱི་སྐུ་འདྲ་ཞིག་ལ་རྒྱུན་དུ་དྲི་
བཟང་གིས་ཁྱབ་པའི་རྟེན་བྱིན་ཅན་དང་། དངུལ་གྱི་མཆོད་རྟེན་ཁྲུ་གང་མ།
ལྟུང་བཤགས་ཀྱི་ལྷ་སོ་ལྔ། སྐྱབས་རྗེ་ཐར་ཤུལ་རྡོ་རྗེ་འཆང་། མཚན་
སྒྲོགས་རིན་པོ་ཆེ། ཤིང་བཟའ་རིན་པོ་ཆེ། སྒོ་མང་རིན་པོ་ཆེ་སོགས་བླ་
མའི་སྐུ་གདུང་གསེར་ཟངས་ལས་གྲུབ་པའི་མཆོད་རྟེན་དབྱིབས་གཟུགས་ལྟ་
བས་ཆོག་མི་ཤེས་པ་བདུན་ཡང་འདིར་བཞུགས། མདུན་གྱི་ཐོག་ཁང་དུའང་
སྨན་འདམ་གྱིས་བཞེངས་པའི་རྗེ་ཚོང་དཔོན་དགེ་ལེགས་མ་གཙོས་རྗེ་སྟོང་སྐུ་
དང་། བདེ་གསང་འཇིགས་གསུམ་ཐུགས་རྗེ་ཆེན་ པོ་ སོགས་ སྐུ་ མང་པོ་
བཞུགས། མཆོད་རྫས་དང་མཆོད་ཆའི་རིགས་བསམ་གྱིས་མི་ཁྱབ་པ་ཡོད་
ཀྱང་འདིར་མ་བྲིས། ཡར་ཟུར་དང་མར་ཟུར་གྱི་འདུ་ཁང་གཉིས་ཚོགས་ཆེན་
འདུ་ཁང་ལས་ཆུང་ཆུང་བ་མ་གཏོགས། བཞེངས་ཚུལ་དང་ནང་རྟེན་རྣམས་
ལ་ཁྱད་པར་ཆེན་པོ་མེད་པས་ཞིབ་ཏུ་མ་བྲིས། འཇམ་དབྱངས་ཀུན་གཟིགས་
ཀྱི་ལྷ་ཁང་ཉིས་ཐོག་ ཅན་གྱི་ནང་རྟེན་ལ། དབུས་སུ་འཇམ་དབྱངས་ཀུན་
གཟིགས་ཀྱི་སྐུ། དེའི་དབུ་ རྒྱན་གྱི་ཐོག་ཏུ་རིན་པོ་ཆེ་པད་མ་རཱ་ག་དང་།
གཡུ་དྲུག་ དཀར། བྱི་རུའི་ སྡོང་ བོ་ ལ་ སོགས་ པའི་ ཕྲ་ ཚོམ་ བཀོད་ ཡོད།
གཡས་སུ་སྟོན་པའི་སྐུ་དང་། གཡོན་དུ་རྗེ་སྐུ་བཅས་བཞུགས་ལ། དེ་དག་
རེ་རེའི་མཐོ་ཚད་ལ་ཁྲུ་བཅུ་ལྷག་རེ་ཡོད། - འདི་གསུམ་གྱི་གཟུངས་གཞུག་གི་
ནང་དུ། སྒྲ་བསྒྱུར་མར་བའི་སོམ་ཐག་དང་། རྗེ་བཙུན་མི་ལ་རས་པའི་
སྒོམ་ཐག ར་ལོ་ཙཱ་པའི་ཕྱག་ཕྲེང་། སངས་རྒྱས་འོད་སྲུངས་དང་སངས་



ཁྲི་ཀའི་གོང་བ་གྲྭ་ཚང་ཐོས་བསམ་དར་རྒྱས་གླིང་། ་ 69 .
རྒྱས་བཅོམ་ལྡན་འདས་གཉིས་ཀྱི་རིང་བསྲེལ། རྗེ་ཙོང་ཁ་པ་ཆེན་པོའི་དབུ་
ཞྭ་དང་ཆོས་གོས། དུར་ཁྲོད་བསིལ་བ་ཚལ་གྱི་ཤིང་ཙན་དན་རྐང་གཅིག་
བུམ་ཟེ་སྐྱེ་བ་བདུན་གྱི་ཤ འཇམ་དབྱངས་ས་པཎ་གྱི་ཁྲུས་རིལ་སོགས་རྟེན་
ཧ་ཅང་འགངས་ཆེན་མང་པོ་བཞུགས། འཆི་མེད་བདུད་རྩི་རྒྱུན་དུ་འཛད་
མེད་དུ་འབབ་པའི་རྟེན་དུ་མ་ཡང་བཞུགས། དགོན་པའི་བྱང་ཕྱོགས་སུ་
མཆོད་རྟེན་སྒོ་བཞི་དང་། ནུབ་ཏུ་དུས་འཁོར་མཆོད་རྟེན་གཞན་ཡང་སྒར་
བ་བཞིའི་མཆོད་ཁང་དང་སྨན་པ་ཤོག་ཁའི་བྱམས་ཁང་ནང་དུ་སྐུ་གསུང་ཐུགས་ .
རྟེན་ཤིན་ཏུ་མང་པོ་བཞུགས། དེ་དག་གི་བར་མཚམས་སུ་གྲྭ་ཤག་བརྒྱ་ལྷག་
ཡོད་པའི་ནང་དུའང་རྟེན་གང་མང་བཞུགས། ཚོགས་ཆེན་ཇ་ཁང་དུའང་
མཁར་ཟངས་ཆེ་བ་གཅིག་དང་ཁྲོ་ཟངས་ཆེ་བ་དྲུག་ཡོད། ཁྲོ་ཟངས་དྲུག་པོ་
ས་འདི་ནས་བླུགས་པ་ཡིན་ཞིང་སྟེང་དུ་མཚན་སྒྲོགས་མཁན་པོའི་མཚན་སོགས་
བོད་ཡིག་མང་པོ་འབུར་དུ་ཐོན་ཡོད་པ་གསལ་བོར་མཐོང་ཐུབ། དགོན་པ་
རང་གི་གྲྭ་པས་བརྐོས་པའི་རྗེ་ཐར་ཤུལ་ཚང་གི་གསུང་འབུམ་སོགས་དཔེ་ཆ་
མང་པོའི་དཔར་ཤིང་དགོན་པའི་སྤྱི་ལ་བཞུགས། །
ཆོས་སྤྱོད་ཉམས་བཞེས་ཀྱི་རིམ་པ་ལ། རྒྱུན་དུ་དུས་བཟང་སྨོན་ལམ་
དང་། དུས་འབྲེལ་གསོ་སྦྱོང་ཆག་མེད་དང་། ཧོར་ཟླ་དང་པོ་ལ་ཆོ་འཕྲུལ་
སྨོན་ལམ་ཉིན་བཅུ། དེར་སེ་ཀྱུ་དགོན་པ་དང་མེ་ལོང་དགོན་པའི་གྲྭ་པ་
རྣམས་ཕེབས་ནས་མཉམ་དུ་འཚོགས་ཏེ་ འཇིགས་བྱེད་དང་
། བླ་མཆོད།
སྨོན་ལམ་ཆོས་སྤྱོད་སྒྲོལ་མ་དཀར་ལྗང་། གདུགས་ཤེར་སེང་གསུམ་དང་།
སྨོན་ལམ་ཡར་ཚོགས་ལ་སྤྱན་འདྲེན་ཁྲུས་གསོལ་སོགས་འདོན། ཚེས་བཅོ་
ལྔའི་ཉིན་གོས་སྐུ་བཤུམ་པ་དང་བྱམས་པ་གླིང་སྐོར་བྱེད། དགོང་མོ་ཤོག་ཁ་



，70 ་
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་སནས།
བཞི་བོས་མེ་ཏོག་མཆོད་མཇལ་གང་ཡག་འགྲན་པ་དང་། ཚེས་བཅུ་དྲུག་ལ་
མགོན་པོ་དང་ཆོས་རྒྱལ་གཙོས་འབག་འཆམ་དང་སྔགས་འཆམ་ཞྭ་ནག་འཆམ་
བཅོས་སྟོན། འདིའི་འཆམ་རྒྱུན་ནི་དགོན་ལུང་གི་འཆམ་རྒྱུན་ཡིན་ཟེར།
དེ་ལ་འཆམ་པ་སོ་བརྒྱད་དང་རོལ་མོ་འབུད་རྡུང་པ་ཉི་ཤུ་ལྷག་ཡོད། ཉིན་དེ་
གཉིས་ལ་ ལྟད་མོར་ ལྟ་ མཁན་ མང་ བས་ འདུ་ འཛི་ ཆེ། ཟླ་ བ་ཉིས་ པར།
གཉིས་པའི་སྐུ་རིམ་ལ་སྐོར་གསུམ་ནས་འཇིགས་བྱེད་དང་ཡ་མ་རཱ་ཛ་དང་སེང་
གདོང་གཙོ་འཁོར་གསུམ། ཁྲོ་བཅུ་བའི་གཏོར་ཟློག་སྦྱིན་སྲེག་སོགས་འདོན།
ཟླ་གསུམ་པའི་སྒྲུབ་མཆོད་ལ། ཡར་ཟུར་མར་ཟུར་གྱི་འདུ་ཁང་དུ་རྡུལ་ཚོན་
ལ་བརྟེན་ནས་ཀུན་རིག་གི་ཆོ་ག་ཕྱག་རྒྱ་བདག་འཇུག ཁ་ སྐོང་སྦྱིན་སྲེག་
དང་བཅས་ གསུང་བ་དང་། ཟླ་བཞི་བར་ རྡུལ་ཚོན་ ལ་ བརྟེན་ ནས་ རྒྱུད་
ཐམས་ཅད་ཀྱི་རྒྱལ་པོ་གསང་འདུས་སྒྲུབ་མཆོད། མཇུག་ཏུ་ཁ་སྐོང་སྦྱིན་སྲེག་
བཅས་ཡོད། ལྔ་པའི་མཆོད་པ་ལ་རྗེ་གསེར་ཁང་པའི་ཕྱག་ལེན་ལྟར་སྨན་བླ་
ཕྱག་མཆོད་དང་བཅས་གསུངས་ནས་མཆོད་པ་འབུལ། དབྱར་གནས་མ་
གྲོལ་བར་དུ་ཉིན་རེའི་ཚོགས་འདོན་ གཙོ་ བོ་འཇིགས་བྱེད་བླ་མཆོད་ ཡིན།
གྲོལ་བའི་ཉིན་དགག་དབྱེ་ཚར་རྗེས་གྲྭ་པ་རྣམས་ཇོ་ཇོ་ལྷ་ཁང་དུ་ཕེབས་ནས་
ཁྲུས་གསོལ་དང་སྨོན་ལམ་བཅས་གསུངས་ནས་གྲོལ། དེའི་འགྲིག་ལམ་ནི་
དུས་རྒྱུན་ལས་ཞིབ། བརྒྱུད་པའི་སྐུ་རིམ་ནི་ཡར་ཟུར་མར་ཟུར་གྱི་འདུ་ཁང་
དུ་སོ་སོར་ཚོགས་ནས་འཇིགས་བྱེད་དང་མགོན་ཆོས་བསྐང་བ་སོགས་བཏོན་
ནས་དྲུག་བཅུ་བའི་གཏོར་རྒྱག་བྱེད། ཟླ་དགུ་བའི་ཚེས་ཉེར་གཅིག་དང་ཉེར་
གཉིས་ལ་སྨྱུང་གནས་ཟླ་མཇུག་ལ་འཇིགས་བྱེད་དང་མགོན་ཆོས་བསྐང་གསོལ་
བཏོན་ནས་གཏོར་རྒྱག་ཡོད། བཅུ་བའི་ལྔ་མཆོད་ལ། རས་བྲིས་ལ་བརྟེན་



ཁྲི་ཀའི་གོང་བ་གྲྭ་ཚུདང་ཐོས་བསམ་དར་རྒྱུས་གླིང་།
71，
ནས་གསང་འདུས་བདག་འཇུག་དང་། མཇུག་གི་ཉིན་འབག་འཆམ་གཏོར་
རྒྱག་ཡོད། ཟླ་བཅུ་གཅིག་པའི་ཚེས་གཅིག་ནས་ཟླ་བཅུ་གཉིས་པའི་ཚེས་
བརྒྱད་བར་དུ་དགེ་སློང་རྣམས་འཇིགས་བྱེད་དང་སེང་གདོང་ཁྲོ་བཅུ་སོགས་ཀྱི་
བསྙེན་པར་འདུག ཚེས་བརྒྱད་ཉིན་སྦྱིན་སྲེག་བྱས་ནས་གྲོལ། བོད་ལོའི་
སྐུ་རིམ་ལ་ སེང་གདོང་འདོན་ལ། དེར་ གྲྭ་ པ་ ཉི་ ཤུ་ ལྷག་ལས་ མི་ དགོས།
ཚེས་ཉེར་དགུའི་ཉིན་གཏོར་རྒྱུག་ཚེས་གཅིག་གི་སྔ་སེ་ལྷ་མོའི་ཚེ་གཏོར་འབུལ་
བ་སོགས་ཡོད། ལོ་རེ་བཞིན་འཇིགས་བྱེད་དང་སེང་གདོང་གཉིས་ཀྱི་ལས་
རུང་བ་ཚགས་འཛུགས་རྒྱུའི་སྲོལ་ཡང་ཕྱེ་ཡོད། གྲྭ་ཚང་འདིའི་འདོན་ཆོས་ཀྱི་
ཕྱག་ལེན་གཙོ་བོ་སྐུ་འབུམ་རྒྱུད་པ་གྲྭ་ཚང་གི་ཕྱག་ལེན་ཡིན། རྟ་དབྱངས་
དང་ཕྱག་རྒྱ། ་ རོལ་མོ་པ་རྣམས་ལ་དུང་ཆེན་དང་རྒྱ་གླིང་འབུད་ཚུལ། རྔ་
སྦུབ་བརྡུང་ལུགས། འཆམ་དང་མཆོད་གཡོག་པ་རྣམས་ཀྱིས་མཆོད་གཏོར་
བཤམས་ལུགས་བསླབས་པ་སོགས་ཀྱི་ཕྱག་ལེན་དངོས་གཙང་ཡོད། དེའི་
རྗེས་སུ་བསྟན་པ་འཕེལ་འགྲིབ་ཀྱི་དབང་གིས་འདུས་བྱས་མི་རྟག་པའི་རང་
བཞིན་མངོན་དུ་གྱུར་ཏོ། །
བསྟན་པ་སླར་གསོ་བྱས་པའི་རིམ་པ་ལ། དེ་ཡང་ཏང་གི་སྐབས་བཅུ་
གཅིག་པའི་ཀྲུང་ཨུ་ཚང་འཛོམས་གྲོས་ཚོགས་ཐེངས་གསུམ་པ་འཚོགས་པའི་
ཚུན། ཏང་གི་མི་རིགས་ཆོས་ལུགས་སྲིད་ཇུས་དོན་ཐོག་ཏུ་བབ་ནས་ལྕགས་
བྱ་ལོའི(སྤྱི་ལོ1981ལོའི་ཟླ9བའི་ཚེས31) སྟོན་ཁར་མཚོ་ལྷོ་ཁུལ་ཨུ་དང་ཁྲི་
ཀ་རྫོང་ཨུས་ ཐོག་མར་གྲྭ་ཚང་འདིའི་ཆོས་སྒོ་འབྱེད་རྒྱུའི་ཆོག་མཆན་བཀོད་
ཅིང་། ད་ལྟ་ཆོས་སྒོ་ཕྱེ་ནས་རབ་བྱུང་བཅུ་བདུན་པའི་ལྕགས་རྟ(སྤྱི་ལོ་
1990）ལོར་ ཏིང་ གི་ ཡང་ དག་ པའི་ སྲིད་ ཇུས་ ཀྱི་ འོད་ སྟོང་ འཕྲོས་ འོག་



—་72 · མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས། __
དགོན་སྡེ་གཞན་དང་འདྲ་བར་བསྐྱར་བཞེངས་བྱེད་རྒྱུའི་གོ་སྐབས་བྱུང་བ་ལྟར།
འདུ་ཁང་གྱན་ལྔ་མ་ཀ་རིང་བཞིས་བཏེགས་པ། ཕྱི་ནང་ཐོག་བརྩེགས་དང་
བཅས་ལེགས་པར་བཞེངས། ག་དོང་གྲལ་དཀྱིལ་མའི་དབུས་སུ་སེང་གེས་
བཏེགས་པའི་ཁྲི་ཆེན་དེའི་གཡས་གཡོན་གྱི་ཀུན་དགའ་ར་བའི་ནང་དུ་འོད་
དཔག་མེད། མི་འཁྲུགས་པ། སྨན་བླ་བདེ་གཤེགས་བརྒྱད་དང་བཅས་པ་
ཤིང་བརྐོས་ཀྱི་བྱ་བར་བཟོ་རྩལ་ལ་འགྲན་ཟླ་དང་བྲལ་བ་དག་གིས་ལག་རྩལ་
ཁྱད་འཕགས་ཀྱི་རང་བཞིན་མངོན་པར་གསལ་བའི་སྐྱ་བཟོའི་བྱ་བ་ཡོངས་སུ་
གྲུབ་ཅིང་། དད་ལྡན་ཀུན་ གྱི་འདྲེན་བྱེད་ཟུང་གི་དགའ་སྟོན་དུ་བསྐྲུན་
པའོ། ། ཁྲི་ཆེན་གྱི་རྒྱབ་དང་། གཡས་གཡོན་གྱེན་ལྔའི་ནང་ལ་གྱན་ཐང་
ལྔ། ཤར་དང་ནུབ་ཀྱི་ངོས་གཉིས་སུ་ཆོས་ཁང་རིམ་བཞིན་བསྒྲིགས་པའི་ནང་
རྒྱལ་བའི་བཀའ་འགྱུར་དང་རྗེ་ཡབ་སྲས་གསུམ། སྐྱབས་རྗེ་ཐར་ཤུལ་རིན་པོ་
ཆེ། གྲུབ་དབང་འཇིགས་མེད་བསམ་གཏན་རིན་པོ་ཆེ་རྣམས་ཀྱི་གསུང་
འབུམ་སོགས་གསུང་རྟེན་དུ་མ་བཞུགས། ཀུན་གཟིགས་ལྷ་ཁང་དང་བཅས་
པ་ཡང་གསར་སྐྲུན་བྱས་སོ། ། སྒྲིག་ཁྲིམས་ཀྱི་ཕྱོགས་ནས་གྲྭ་བ་བགྲེས་གཞོན་
གང་ཡིན་ནའང་རྒྱུད་སྡེ་དང་རིག་གནས་ཕྱོགས་ལ་རང་བློ་དང་འཚམས་པར་
བསྙེན་སྒྲུབ་སྦྱང་བརྩོན་རྣམ་དག་བྱེད་པ་ལས། ཆོས་སྲིད་གང་ལའང་མི་
མཐུན་པའི་བྱ་ངན་རིགས་གཏན་ནས་བྱེད་མི་ཆོག་ གྲྭ་ཤག གཞུང་ཁང་།
རུང་ཁང་སོགས་ཅུང་སྟབས་བདེ་རེ་ཡོད། རང་ཁ་རང་གསོའི་ཕྱོགས་སུ་
དགོན་པར་སྔོན་ཆད་ནས་བཟུང་ལོ་རེར་སྡོང་བོ་འཛུགས་པའི་སྲོལ་ཆགས་པས།
ང་བརྒྱད་ཡར་སྔོན་ལའང་གྲྭ་ཚང་སྤྱི་སྒེར་གཉིས་ལ་ས་ཞིང་མུའུ242དང་།
སྡོང་ར་མུའུ22སྡོང་བོ་ཆེ་ཆུང16752ཡོད། ད་ལྟ་ས་མུའུ12ཙམ་དང་



ཁྲི་ཀའི་གོང་བ་གྲྭ་ཚང་ཐོས་བསམ་དར་རྒྱས་གླིང་།
： 73 .
སྡོངང་བོ་ཚེ་ཆུང7421 སིལ་སྡོང 450ཡོད། སིལ་རའི་ཡོང་སྒོ1987-མས་
1991ལོའི་བར། ལོ་རེར་སྒོར་མོ་སྟོང་ལྔ་རེ་ཡོད། 1992ལོ་ནས་ལོ་ལྔ་
ལ་གཞན་པས་འགན་གཙང་ལེན་བྱས་པར་ལོ་རེར་ཡོང་སྒོ་སྒོར11800རེ་
དགོན་པར་སྤྲོད་དགོས། གཞན་ཡང་དེ་དང་མཉམ་དུ་ལྷ་ལྡན་ཇོ་བོ་དང་
བྱིན་རླབས་མཉམ་པར་གྲགས་པའི་ཁྲི་ཀའི་ཇོ་བོ་ཞེས་ཡོངས་སུ་གྲགས་པ་འདི་
ཉིད་རབ་རྒྱལ་ལྕགས་རྟ་ལོའི་ཐ་སྐར་ཟླ་བའི་དཀར་ཕྱོགས་རྒྱལ་བ་དང་པོའི་
ཤཱཀྱའི་རྒྱལ་པོ་དགུང་ལོ་བཅུ་གཉིས་པའི་སྐུ་ཚད་ཅན། ལྔ་ལྡན་ལོངས་སྤྱོད་
རྫོགས་པའི་སྐུའི་རྣམ་པ་ཅན་ལྟ་བས་ཆོག་མི་ཤེས་པའི་གཙུག་ལག་ཁང་དང་
བཅས་པ་ལེགས་པར་གྲུབ་སྟེ། རྗེ་དགེ་འདུན་ལེགས་བཤད་བསྟན་པ་རྒྱ་མཚོ་
ཉིད་ནས་རྡོ་རྗེ་སློབ་དཔོན་མཛད་དེ་དགེ་འདུན་བཅུ་ཕྲག་ཟུང་གིས་དཔལ་རྡོ་
རྗེ་འཇིགས་བྱེད་ཀྱི་སྒོ་ནས་རབ་གནས་ཞི་རྒྱས་སྦྱིན་སྲེག་དང་བཅས་སྦྱོར་དངོས་
འཇུག་ གསུམ་ ཐམས་ ཅད་དམ་ པ་ གོང་ མའི་ཕྱག་བཞེས་བཞིན་མཛད་དེ།
དད་ལྡན་ཀུན་གྱི་བསོད་ནམས་བསགས་པའི་ཞིང་ས་བླ་ན་མེད་པར་བསྐྲུན་པ་
སོགས་ལྷ་ཁང་འདི་ཉིད་རྟེན་བརྟེན་པ་དང་བཅས་བསྐྱར་དུ་བཞེངས་པའི་བྱ་བ་
ཐམས་ཅད་ཡོངས་སུ་གྲུབ་ཚུལ་གྱི་རིམ་པ་རྣམས་བཤད་ཟིན་ཏོ། ། དེར་
མཚུངས་ལྷ་དཀར་པོ་ཞེས་པའི་ལྷ་ཁང་སྐུ་གསུང་ཐུགས་རྟེན་དང་བཅས་པ་
བཞེངས་ཚུལ་ནི། ལྷ་ཁང་ མཐོ་ཚད་ཉིས་ ཐོག རྒྱུ་ཁྱོན་ སྤྱན་ གསུམ།
དཀྱིལ་རྒྱུན་ནང་སྨན་འདམ་ལས་གྲུབ་པའི་རྒྱལ་བ་བྱམས་པའི་སྐུ་བརྙན་ཉིས་
ཐོག་གི་ཚད་དང་ལྡན་པ། གཡས་གྱུན་ནང་རྒྱལ་བ་ཙོང་ཁ་པ། གཡོན་
གྱན་ནང་དུ་སྐྱབས་རྗེ་གསེར་ཁང་པའི་འདྲ་སྐུ་མི་ཚད་ རེ། སྟེང་འོག་གི་
ལྡེབས་རིས་སོགས་ཕྱི་ནང་གི་རྟེན་བཞེངས་སྟེང་གི་གསེར་ཏོག་དང་བཅས་པ་



·74，
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
བསྐྲུན་པའི་གནས་ཚུལ་ནི་འདི་ལྟར་ཡིན་ནོ། །
གོང་བའི་སྔགས་ཁང་གསང་སྔགས་
དར་རྒྱས་གླིང་།
གཤོང་པའི་སྔགས་ཁང་ངམ་གོ་བའི་སྔགས་ཁང་གསང་སྔགས་དར་
རྒྱས་གླིང་ནི་ཁྲི་ཀ་རྫོང་མཁར་ནས་ཤར་ལྷོའི་ཕྱོགས་སུ་སྤྱི་ལེ་བཞི་དང་དེང་གེ་ཧོ་
ཏུང་ཞང་ནས་སྤྱི་ལེ་གསུམ་གྱིས་ཆོད་པའི་སར་གཤོང་པ་སྡེ་བའི་དཀྱིལ་དུ་
གནས་སོ། །གྲུབ་མཐའ་ནི་རྒྱལ་དབང་པད་མའི་རིང་ལུགས་རྙིང་མ་པའི་
སྒྲུབ་སྡེ་ཞིག་ཡིན། རབ་བྱུང་བདུན་པའི་སྨད་ཙམ་ སྟེ་སྤྱི་ལོ1465ལོར་
གཤོང་པའི་སྔགས་ཁང་འདི་གསར་རྙིང་རིས་མེད་ཀྱི་བླ་མ་བྲག་དཀར་སྔགས་
རམས་པ་བསྟན་པ་དར་རྒྱས་ཀྱིས་བཏབ་ཅིང་། ཁྱད་པར་དུ་རྫོགས་ཆེན་
ཆོས་དབྱིངས་སྟོབས་ལྡན་རྡོ་རྗེའམ་དྷརྨ་བཛྲ་དང་སྐྱབས་མགོན་ཞབས་དཀར་
པ་སོགས་དམ་པ་དུ་མའི་སྐུ་དྲིན་ལ་བརྟེན་ནས་རྒྱ་བོད་གཉིས་ཀྱི་བཟོ་བཀོད་
གང་ལེགས་ཀྱི་གཙུག་ལག་ཁང་ཆ་ཚང་བ་ཞིག་གྲུབ་སྟེ། རྟེན་བཞེངས་ཀྱང་
གཙོ་སྐུ་མཁན་སློབ་ཆོས་གསུམ་དང༌། རྒྱལ་སྲས་བྱང་ཆུབ་སེམས་དཔའི་སྐུ་
བརྙན། བསྟན་སྲུང་ཆོས་སྐྱོང་མ་གཟའ་རྡོར་གསུམ་གྱི་སྐུ་བརྙན་སོགས་ལྷུན་
ཆགས་སུ་བཞུགས་ཀྱང་མསྡུས་ལོ་དྲུག་ལ་དབང་སྒྱུར་སྐབས་སུ་མེ་འཇིག་བྱུང་།
སྤྱི་ལོ1911ལོར། རང་སྡེ་སྔགས་འཆང་རིན་ཆེན་རྒྱལ་ཟེར་བས་དབུ་མཛད་
དེ་སླར་ཡང་སྔགས་ཁང་འདི་གསར་བཞེངས་བྱས་ཏེ་ཆོས་ཐོག་དང་ཕྱག་ལེན་
བཅས་སྔར་བཞིན་རྒྱུན་ལྡན་དུ་བཙུགས། སྐབས་དེར་བསྟན་པ་དར་ནས་
སྔགས་འཆང་མི་ལྔ་བཅུ་ཙམ་མཆིས་མོད། རིག་གནས་གསར་བརྗེ་ཆེན་པོའི་



ཁྲི་ཀའི་གོང་བའི་སྔགས་ཁང་གསང་སྔགས་དར་རྒྱས་གླིང༌།
་75 ་
སྐབས་རྟེན་བཞེངས་དང་གཙུག་ལག་ཁང་བཤིགས་ནས་འདུ་ཁང་གི་ཀ་བ་
འགའ་མ་གཏོགས་མ་ལུས། ཕྱིས་ཉམས་གསོ་ཅུང་ཟད་བྱས་ཡོད་པར་བརྟེན་
ནས་གོང་རིམ་གྱིས་སྤྱི་ལོ1981ལོའི་ཟླ་བཅུ་བའི་ཚེས་དགུ་ཉིན་ཆོས་སྒོ་ཕྱེ་ཆོག་
པའི་ཆོག་མཆན་གནང་བས་བསྐྱར་བཞེངས་བྱས། །
དེ་ལྟར་སྔགས་ཁང་འདི་སྐབས་རེར་དར་ལ་ སྐབས་རེར་རྒུད་པ་ནི་
དགོན་དེར་སྔགས་སྡེ་སྐྱོང་བའི་བླ་མ་མེད་པའི་སྐྱོན་དུ་སེམས་ནས་ཁམས་ཕྱོགས་
ཀྱི་བླ་མ་ཨ་འཛོམས་འབྲུག་པ་རིན་པོ་ཆེར་ཞུས། ཁོང་གིས་སློབ་མ་གྱི་ལུང་
གཏེར་སྟོན་དབང་དྲག་རོལ་བའི་རྡོ་རྗེ་ཟེར་བ་ཞིག་ཡོད་པ་དེ་ཆེད་དུ་མངགས་
ཏེ། མཚོ་སྔོན་པོའི་མཚོ་ནུབ་ཁུལ་གྱི་བོང་སྟག་བཀྲ་ཚའི་དགོན་པ་དང་ཁྱད་
པར་དུ་ཨ་ཆུང་གནམ་རྫོང་དགོན་དུ་ཀློང་ཆེན་མཛོད་བདུན་གྱི་པར་ཤིང་གསར་
དུ་བརྐོ་རྒྱུ་བཀས་བསྐུལ་བ་ལྟར་ཡོངས་སུ་གྲུབ་ནས་བླ་མའི་གསུང་བཞིན་བསྟན་
པ་བསྐྱུངས་ཏེ་དགུང་ལོ་མཐོན་པོར་བཞུགས་མཐར། སྤྱི་ལོ1938ལོར་བོང་
སྟག་བཀྲ་ཚའི་དགོན་པ་ནས་ཞི་བར་གཤེགས། སྤྱི་ལོ1939ལོར་སླར་ཡང་
བོང་སྟག་བཀྲ་ཚ་རུ་སྐུ་གསུང་ཐུགས་གསུམ་གྱི་སྤྲུལ་སྐུ་གསུམ་འཁྲུངས་པའི་ཆེ་
བ་སྤྲུལ་སྐུ་བདེ་ཆེན་དང་འབྲིང་བ་སྤྲུལ་སྐུ་དཔལ་ཆེན་རྡོ་རྗེ། ཆུང་བར་སྤྲུལ་
སྐུ་མདོ་སྔགས་ཞེས་པའི་མཚན་གསོལ། ཆེ་བ་ད་ལྟ་ཆབ་ཆའི་དཀྱིལ་གདུང་
དགོན་དུ་བཞུགས། ཆུང་བ་ཐེམ་རྫོང་བྲག་དམར་དགོན་པའི་དགོན་བདག་
ཏུ་བཞུགས་ཡོད། འབྲིང་བ་གོང་པ་སྔགས་ཁང་དུ་བཞུགས་ཤིང་། ཁམས་
རྡོ་གྲུབ་སྤྲུལ་སྐུ་རིག་ལོ་རིན་པོ་ཆེས་ཐུགས་ཐག་བཅད་དེ་མཚན་ལ་དཔལ་ཆེན་ .
རྡོ་རྗེ་ཟེར། ཐུགས་སྨོན་གྱི་དབང་གིས་སྔགས་ཁང་འདིར་བྱོན་ནས་སྤྱི་ལོ
1954ལོར་སྔགས་པ་ཚོས་དགོན་པའི་ཁྲི་ལ་བཀོད། དེ་ནས་ཡི་གེ་འབྲི་ཀློག་



：76 · མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
སོགས་བསླབས་ཏེ་རིམ་པར་རིག་གནས་སོགས་ལའང་སྦྱངས་ཤིང་རྫོགས་ཆེན་
ཆོས་དབྱིངས་སྟོབས་ལྡན་རྡོ་རྗེའི་བསྟན་པའི་རྗེས་སྐྱོང་བ་ཁོ་ཡི་བླ་མ་རིན་པོ་ཆེ་
མཚན་བརྗོད་པར་དཀའ་བ་སངྒ་བཛྲ་མཆོག་གི་བཀའ་བབ་ནས་དེང་གི་བར་ལ་
གསང་སྔགས་སྔ་འགྱུར་རྒྱལ་དབང་པདྨའི་རིང་ལུགས་མན་ངག་རྫོགས་པ་ཆེན་
པོར་ཐོས་བསམ་སྒོམ་གསུམ་ལ་ངང་གིས་གཞོལ་བཞིན་དུ་བཞུགས་སོ། །
རིག་གསར་སྐབས་དགོན་འདི་ཡང་དགོན་སྡེ་གཞན་དང་འདྲ་བར་ཆག་
འཇིག་བྱུང་མོད། འོན་ཀྱང་ཏང་གི་ཆོས་ལུགས་སྲིད་ཇུས་ཀྱི་ཉི་འོད་དགུང་
ནས་འཕགས་ཏེ་ས་གཞིའི་ཁྱོན་ཀུན་ལ་སླར་ཡང་ཆོས་ལུགས་དད་མོས་རང་
དབང་གི་སྲིད་ཇུས་སྔར་བཞིན་བྱུང་བ་དང་བསྟུན་ནས་འདུ་ཁང་དང་རྟེན་
བཞེངས་གང་མང་བྱས་ཏེ། ཆོས་སྤྱོད་ཀྱི་རིམ་པ་ཉམས་པ་སླར་གསོ་དང་
སྔར་སྲོལ་རྒྱུན་འཁྱོངས་ངང་དགོན་སྡེ་དར་བཞིན་པའི་སྐབས་ལགས་སོ། །
ཆོས་ཐོག་གི་ སྐོར་ལ་ ཡང་། ལོ་རེའི་ཧོར་ཟླ་གཉིས་པ་དང་ལྔ་བ།
བརྒྱད་པ་བཅས་སུ་ཆོས་ཐོག་ཉིན་གསུམ་ལྷག་དང་། ཧོར་ཟླ་བཅུ་གཅིག་
པར་ཆོས་ཐོག་ཉིན་ལྔ་དང་མཇུག་ཏུ་འཆམ་བཅས་ཡོད་དོ། །
སྨད་པའི་སྔགས་ཁང་གསང་སྔགས་བཤད་སྒྲུབ་
དར་རྒྱས་གླིང་།
སྡེ་འདི་ཁྲི་ཀ་རྫོང་ཧོ་ཏུང་ཞང་གི་ཁོངས་སུ་གཏོགས་ཤིང༌། རྒྱ་མཁར་
ལས་ཤར་ཕྱོགས་སུ་སྤྱི་ལེ་བདུན་གྱིས་ཆོད་པའི་སྒྲོ་ སྡེ་བར་གནས་ ཤིང་གྲུབ་
མཐའ་རྒྱལ་དབང་པད་མའི་རིང་ལུགས་རྙིང་མ་པ་ཡིན། སྡེ་འདི་དུས་རབས་
ནམ་གྱི་སྐབས་སུ་ཕྱག་འདེབས་མཛད་པ་སོགས་མི་གསལ་ཡང་སྐྱབས་རྗེ་དགུ་



ཁྲི་ཀའི་སྨད་པའི་སྔགས་ཁང་གསང་སྔགས་བཤད་སྒྲུབ་དར་རྒྱས་གླིང་།
་77 ·
རོང་མཆོག་གི་སྐུ་ཕྲེང་ཞིག་གིས་བཏབ་པར་མངོན། དེ་ལ་ཐོག་མར་ས་པཎ་
ཀུན་དགའ་རྒྱལ་མཚན་གྱིས་བཞེངས་པའི་ཇོ་ཇོ་ལྷ་ཁང་དེ་གྲོང་སྔགས་རྣམས་ཀྱི་
ཚོགས་འཚོགས་སར་གྱུར་ཅིང་། ཇོ་ཁང་བཞེངས་པའི་སྐབས་དེར་ལྷ་ཁང་ཉེ་
འཁོར་དུ་ད་ལྟའི་རྒྱ་སྡེ་དེ་དག་ཕར་ཞོག་སྨད་པ་སྡེ་བདུན་གྱི་སྨད་པ་ལས་ས་སྣེ་
ཚོ་བ་རྣམས་ཀྱང་ཆགས་མེད་པས། སྨད་པ་ཚོ་བའི་མི་རྣམས་ཇོ་ཇོ་ལྷ་ཁང་
བཞེངས་པའི་ཡོན་བདག་གཙོ་བོར་གྱུར། ལྷ་ཁང་གྲུབ་རྗེས་ས་སྐྱ་ཀུན་དགའ་
རྒྱལ་མཚན་གྱིས་ཇོ་བོ་རིན་པོ་ཆེ་ལ་ཡི་དམ་བཀའ་བརྒྱུད་ཀྱི་གཏོར་ཁ་དང་།
ཟླ་དང་པོའི་ཚེས་བཅུ་གཉིས་ནས་ཚེས་བཅོ་ལྔའི་བར་གཏོར་སྒྲུབ། ཟླ་དགུ་
བའི་ནང་བཀའ་བརྒྱད་སོགས་བཙུགས་པར་བཤད་ཀྱང་བདེན་མིན་དཔྱད་
གཞི་རུ་སྣང་། དེ་ནས་བཟུང་སྨད་པའི་ཕོ་མོ་ཀུན་ཇོ་ཁང་དུ་འཚོགས་ཏེ་ཟླ་
གསུམ་པའི་ཚེས་བཅོ་ལྔ་ཉིན་ནས་སྨྱུང་གནས་དང་ཉིན་ལྔའི་མཆོད་འབུལ་གྱི་
ཆོས་ཐོག་བཙུགས། ཡང་ཁམས་ཕྱོགས་ཀྱི་བླ་མ་ཞེ་ཆེན་རིན་པོ་ཆེ་ཕེབས་
ནས་སྨད་པ་སོགས་ཀྱི་སྔགས་མང་ལ་བཀའ་བརྒྱད་ཀྱི་དབང་གནང་སྟེ་བསྟན་པ་
ཚུལ་བཞིན་བསྐྱངས། རྗེས་སུ་སྨད་པའི་དཔོན་པོ་དབང་ཆེན་གྱི་སྐབས་ནས་
ཇོ་ཁང་གི་བདག་གཉེར་དང་མཆོད་འབུལ་བསྙེན་བཀུར་སོགས་ཀྱི་བྱ་བ་གོང་པ་
གྲྭ་ཚང་ལ་སྤྲད་དེ་གོང་བ་གྲྭ་ཚང་གིས་བདག་གཉེར་མཛད། དེའི་རྗེས་ལོ་
གཉིས་སམ་གསུམ་ཙམ་ལ་སྔོན་བཞིན་ཇོ་ཁང་དུ་སྔགས་པ་རྣམས་ཀྱིས་ཆོས་ཐོག་
བཟུང་མོད། གསར་རྙིང་གི་གྲུབ་མཐའི་ཕྱོགས་རིས་ཀྱིས་ཇོ་ཁང་དུ་ཚོགས་
འཚོགས་པར་བར་ཆད་བྱུང༌། སྐབས་དེར་སྔགས་པ་རྣམས་ཀྱིས་རིམ་བཞིན་
སྐྱབས་མགོན་ཚོགས་དྲུག་རང་གྲོལ། སྣ་ཚོགས་རང་གྲོལ་དང་འཇིགས་བྲལ་
ཆོས་དབྱིངས་རྡོ་རྗེ་མཆོག་སོགས་ལ་བསྟེན་ཏེ་ཆོས་རྒྱུན་མ་ཆད་པར་སྤྱད་པའི་



· 78：
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ཁྱིམ་དུད་དུ་རེས་མོས་ངང་རྒྱུན་འཛིན་བྱས། དེའི་རྗེས་སྔགས་པ་རྒྱས་ཏེ་ཇེ་
མང་དུ་སོང་བ་ལ་བརྟེན་བླ་མ་དགུ་རོང་ལ་སྨད་པར་སྔགས་ཁང་ཞིག་གསར་
བཞེངས་བྱེད་དགོས་པའི་གནས་ཚུལ་ཞུས་པས། བླ་མ་ཁོ་རང་གིས་དབུ་ཁྲིད་
དེ་ཁོང་གི་ཐུགས་དགོངས་ལྟར་ལོ་བཞིའི་ནང་འདུ་ཁང་དང་ལྷ་རྟེན་ཆོས་གསུམ་
སོགས་ཡོངས་གྲུབ་བྱུང་། མཆོག་སྤྲུལ་ལྷ་རིས་དང་ཨ་ལགས་ཚེ་ཐར་ནས་
རབ་གནས་མཛད་ཅིང་དབང་ལུང་བུམ་པ་གང་བྱོའི་ཚུལ་དུ་གསུངས་པས་གྲོང་
སྔགས་པ་བརྒྱད་ཅུ་ཡས་མས་སུ་འཕེལ།
ལོ་རེའི་ཆོས་ཐོག་ནི། ཟླ་དགུ་བར་བཀའ་བརྒྱུད་འཆམ་དང་བཅས་
པ། བརྒྱད་པ་ཞི་ཁྲོ། རྒྱ་ལོ་མ་ཎི། ལྔ་བའི་ནང་འོད་དཔག་མེད་ཀྱི་སྟོང་
མཆོད། ཐུགས་རྗེ་ཆེན་པོའི་སྡུག་བསྔལ་རང་གྲོལ་བཅས་ཡོད་དོ། །
ཉམས་པ་སླར་གསོ་བྱས་པའི་ཚུལ་ནི། སྤྱི་ལོ1958ལོ་དང་ རིག་
གསར་སྐབས་ སྔགས་ཁང་འདིར་ཡང་དགོན་ སྡེ་གཞན་དང་འདྲ་བར་ཆག་
འཇིག་བྱུང་བ་སྨོས་མ་དགོས་མོད། སླར་ཡང་ཏང་གི་སྐབས་བཅུ་གཅིག་པའི་
ཚང་འཛོམས་གྲོས་ཚོགས་ཐེངས་གསུམ་པའི་རྗེས་སུ། ཆོས་ལུགས་དད་མོས་
རང་དབང་གི་འོད་ཟེར་དགུང་ནས་འཕགས་ཏེ་ཉམས་པ་སླར་གསོ་མཛད་ཅིང་
སྐུ་གསུང་ཐུགས་རྟེན་སྔར་ལས་ལྷག་འགྲུབ་བྱུང་ཞིང་། སྔོན་གྱི་ཆོས་ཐོག་
ཕྱག་ལེན་རྣམས་ཀྱང་ཇི་ལྟ་བ་བཞིན་རྒྱུན་བསྐྱངས་ནས་རྙིང་མའི་ཆོས་ཀྱི་སྙིང་
བོར་གྱུར་ལ། རྒྱལ་དབང་པདྨའི་རིང་ལུགས་མན་ངག་རྫོགས་པ་ཆེན་པོར་
ཐོས་བསམ་སྒོམ་གསུམ་ལ་ངང་གིས་གཞོལ་བཞིན་བཞུགས་ལགས་སོ། །



ཁྲི་ཀའི་རྭ་ཟ་དགོན་བསམ་གཏན་ཆོས་གླིང་།
，79 ：
རྭ་ཟ་དགོན་བསམ་གཏན་ཆོས་གླིང་།
སྡེ་འདི་ནི་ཁྲི་ཀ་རྫོང་སྲིད་ནས་ཤར་ལྷོའི་ཕྱོགས་སུ་སྤྱི་ལེ་བཅུ་གཉིས་ཀྱི་ས་
དང་། དེང་གི་ཏུང་གུག་ཞང་ནས་ནུབ་བྱང་དུ་སྤྱི་ལེ་ལྔའི་སར། ལན་འགྲོ་
ཞོལ་མའི་རྒྱབ་རི་གླང་ཆེན་འཕྲེད་ལ་ཉལ་འདྲའི་འབུམ་ཁང་སྐེ་ཞེས་པའི་གནས་
དེར་ཆགས་ཡོད་ལ། དགེ་ལུགས་པའི་སྒྲུབ་སྡེ་ཞིག་ཡིན་ཞིང་ལཱ་མོ་བདེ་ཆེན་
གྱི་དགོན་མ་ལག་ཉེར་ལྔའི་གྲས་སུ་གཏོགས།
སྡེ་འདི་ནི་དཀའ་བཅུ་བ་ཆེན་པོ་རྭ་ཟ་ངག་དབང་དགེ་ལེགས་རྒྱ་མཚོ་
མཆོག་གིས་ཀ་རྒྱུ་དང་རྭ་ཟ། ཤ་རྒྱ་བཅས་གྲོང་ཚོ་གསུམ་གྱི་ཤི་གསོན་ཐམས་
ཅད་ལ་ཚོགས་གསོག་སྒྲུབ་སྦྱོང་གི་མཆོད་གནས་དགེ་འདུན་གྱི་སྡེ་ཞིག་མཁོ་བར་
དགོངས་ནས། རབ་ཉིའི་སྨད་ཙམ་དུ་རྭ་ཟའི་གྲམ་པའི་ཕར་ཀའི་དགའ་རི་
དུང་སྙིང་ཟེར་བའི་སར་འདུ་ཁང་གྱན་སུམ་ཅུ་དང་བྱམས་ཁང་སྤྱན་ལྔ་བཞེངས་
ཏེ་དགོན་གཞི་ཐོག་མར་གསར་དུ་བཏིངས། མཚན་ལ་རྭ་ཟ་དགོན་བསམ་
གཏན་ཆོས་ གླིང་ཞེས་ བཏགས། གནས་དེར་ཆུ་དགྲའི་གནོད་པ་ཐེངས་
འགར་ཐེབས་རྐྱེན་ཤ་རྒྱུའི་རྒྱུ་རིལ་སྣ་ཁ་ཟེར་བ་ད་ལྟའི་སྔགས་ཁང་གི་གནས་
དེར་དགོན་གནས་སྤོས། དེའི་རྗེས་སྐུ་ཕྲེང་གཉིས་པ་རྭ་ཟ་ཡོན་ཏན་རྒྱ་
མཚོས། སྡེ་འདི་གོང་དང་འདབས་འབྲེལ་དུ་ཡོད་པ་མི་ལེགས་པར་དགོངས་
ནས་དགོན་གནས་ད་ལྟའི་གནས་འདིར་སྤོས་ཤིང་ལེགས་པར་བསྐྱངས་སོ།།
དགོན་སྡེ་འདི་ཉིད་སྐྱོང་བའི་བླ་མ་སྐུ་ཕྲེང་རིམ་བྱོན་ལ། ཆོས་སྡེ་འདི་
ཉིད་ཕྱག་འདེབས་ མཁན་དཀའ་བཅུ་ ངག་དབང་ དགེ་ལེགས་ རྒྱ་ མཚོ་ ནི།
རབ་བྱུང་བཅུ་གཉིས་པའི་ནང་ལན་འགྲོ་ཞོལ་མའི་རྭ་ཟ་ཚང་དུ་སྐུ་འཕྲུངས།



，8)，
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
སྔོན་གོམས་དགེ་བའི་བག་ཆགས་ཀྱི་མཐུས་རབ་ཏུ་བྱུང་སྟེ། དབུས་གཙང་
ཆོས་ཀྱི་ཞིང་ཁམས་སུ་ཆིབས་ཞལ་བསྒྱུར་ནས་འབྲས་སྤུངས་སྒོ་མང་གྲྭ་ཚང་དུ་
ཞུགས། བསམ་སྦྱོར་དག་པས་དགེ་བའི་བཤེས་གཉེན་དུ་མ་ཚུལ་བཞིན་
བསྟེན་ཏེ། མདོ་ སྔགས་གཞུང་ལུགས་ ཐམས་ ཅད་ལ་ མཁས་ པར་སྦྱངས།
ཕྱིས་རང་ཡུལ་དུ་ཕེབས་ཏེ་རྭ་ཟའི་གྲམ་པའི་ཕར་ཀར་དགོན་གཞི་གསར་དུ་
བཏིངས། དེར་ཆུ་དགྲའི་དབང་གིས་ཡུན་རིང་གནས་མ་ཐུབ་པར་དགོན་
གནས་སྤོས་ཏེ་ཡུན་རིང་ལེགས་པར་བསྐྱངས།
སྐུ་ཕྲེང་གཉིས་པ་རཱ་ཝ་ཏཱ་བླ་མ་ཡོན་ཏན་རྒྱ་མཚོ་ནི། རབ་འདོད་ཆུ་
ཡོས(སྤྱི་ལོ1783)ལོར་དེང་གི་ཀོས་ནན་རྫོང་བྱ་ཁོག་བླ་བྲང་དུ་ཡབ་མགོན་པོ་
དང་ཡུམ་ལུ་གུ་གཉིས་ཀྱི་སྲས་སུ་ངོ་མཚར་བའི་ལྟས་དང་བཅས་སྐུ་འཁྲུངས།
རབ་ཏུ་བྱུང་ནས་ལཱ་མོ་སྡེ་ཆེན་དགོན་སོགས་སུ་སློབ་གཉེར་གང་མང་མཛད་དེ་
རྣམ་བཤད་དགོངས་པ་རབ་གསལ་སོགས་འཛིན་སྐྱོར་གནང་། དེ་གའི་ཁྲིར་
བཞུགས་ནས་བརྩི་བཞག་ཐུགས་ཐོག་ནས་གནང་བས། མཛད་པ་མཚར་བོ་
མངང་ཡང་གང་ཉིད་ཀྱི་རྣམ་ཐར་ལོ་རྒྱུས་ཡོད་མཁན་མེད་པས་མི་བསྒྱུར་ག་མེད་
བྱུང༌། ཁོང་ཉིད་ཀྱིས་རང་གི་དགོན་པ་དང་ལྷ་ཁང་རང་བབས་སུ་བཞག་སྟེ་
གྲྭ་བཙུན་བདུན་ཙམ་ཞབས་ཞུར་ཁྲིད་ནས། བློ་བཟང་བསྟན་འཛིན་རྒྱ་མཚོ་
བཞུགས་པའི་དྲུང་དུ་ཕེབས་ཏེ་བླ་མར་བསྟེན་ནས་སློབ་གཉེར་གང་མང་མཛད།
ཕྱིས་རང་གི་སྐུ་གོང་མོས་བཏབ་པའི་དགོན་སྡེ་འདི་གྲོང་དང་འདབས་འབྲེལ་དུ་
ཡོད་པས་མི་ལེགས་པར་དགོངས་ནས་ད་ལྟའི་དགོན་གནས་སུ་སྤོས་ཤིང་ལེགས་
པར་བསྐྱངས། འདི་ཉིད་ཐུགས་རྒྱུད་ཤིན་ཏུ་ཚ་བས་འགྲིག་ཁྲིམས་ཤིན་ཏུ་
དམ་སྟེ། སྐབས་དེར་གྲྭ་གཙང་བཞི་བཅུ་ཙམ་ཚོགས་པའང་གྲོང་དུ་གཏན་
་



ཁྲི་ཀའི་རྭ་ཟ་དགོན་བསམ་གཏན་ཆོས་གླིང་། ： 83，
ནས་སོང་མི་ཆོག་ཅིང་ཕ་མ་ན་ཤི་ལྟ་བུའི་དོན་པ་ལ་ཆེན་ལ་དགོངས་པ་ཞུས་ཏེ་
སོང་ཡང་ཞག་སྡོད་གཏན་ནས་བྱེད་མི་ཆོག བར་སྐབས་ཤིག་རྐུན་མ་ཉེས་
ཅན་འགས་རྐྱེན་བྱས། རྒྱ་དམག་གིས་གཅན་ཚ་རྫོང་གི་ལོ་རྡོ་རྗེ་བྲག་ལ་མེ་
སྐྱོན་དང་དེའི་མཚུངས་སུ་ལཱ་མོ་བདེ་ཆེན་དང་མགུར་དགོན་གཉིས་གཏོར་ཐག་
ཆོད་དུས། ལཱ་ མོའི་སྤྲུལ་སྐུ་དང་གསེར་ཁྲི་རྣམ་པ་གཉིས་ རང་དགོན་དུ་
བཞུགས་མ་ཐུབ་པར་བྱོལ་སྐབས། བླ་མ་འདི་པས་མི་འཇིགས་གོ་ཆ་བརྟན་
པོ་བགོས་ཤིང་བླ་ན་མེད་པའི་ཐུགས་སྟོབས་བསྐྱེད་དེ། རྒྱ་དཔོན་ལ་ ཞུ་
མཁས་དང་དངོས་པོའི་འགྲོ་ སྒོ་གང་མང་བཏང་ནས་དགོན་ སྡེ་སྔར་བཞིན་
གནས་ཐུབ་པ་བྱུང་བས་བཀའ་དྲིན་ཤིན་ཏུ་ཆེ་བར་གླེང་ངོ༌། །
སྐུ་ཕྲེང་གསུམ་པ་རྭ་ཟ་རི་ཁྲོད་པ་དགེ་འདུན་བསྟན་འཛིན་རྒྱ་མཚོ་ནི།
ཀོས་ནན་རྫོང་བདུད་ཤུལ་ཀླུ་ཚང་དུ་སྐུ་འཁྲུངས་ཤིང་དམ་པ་ཉིད་བྱིས་པའི་
དུས་ནས་ཚུལ་ཁྲིམས་རྣམ་པར་དག་ཅིང་ཐུགས་རྒྱུད་ཞི་ཞིང་དུལ་བ་ཞིག་ཡིན།
སྐུ་ཚེ་སྨད་དུ་ཁྲི་ཀའི་རི་ཁྲོད་པའི་གྲས་སུ་ཞུགས་ནས་རྒྱལ་བའི་ལུང་རྟོགས་ཀྱི་
བསྟན་པ་རྒྱུད་ལ་སྦྱར་ནས་ཉམས་ལེན་གང་མང་མཛད་དོ། །
སྐུ་ཕྲེང་བཞི་བ་རབ་ཚེས་ཤིང་སྟག་སྟེ་སྤྱི་ལོ1914ལོར་ཀོས་ནན་རྫོང་
བདུད་ཤུལ་ཀླུ་ཚང་དུ་སྐུ་འཁྲུངས། དགུང་ལོ་གསུམ་བཞེས་སྐབས་ཐར་ཤུལ་
ཆོས་སྐྱོང་རྒྱ་མཚོས་རྭ་ཟ་སྐུ་ཕྲེང་གསུམ་པ་དགེ་འདུན་བསྟན་འཛིན་རྒྱ་མཚོའི་
ཡང་སྲིད་དུ་ངོས་འཛིན་གནང་། དགུང་ལོ་བདུན་གྱི་སྟེང་ ཐར་ཤུལ་ཆོས་
སྐྱོང་རྒྱ་མཚོའི་དྲུང་དུ་རབ་བྱུང་གི་སྡོམ་པ་བཞེས་ནས་ལཱ་མོ་བདེ་ཆེན་དུ་ཐུགས་
གཉེར་མཛད། འདི་ཉིད་གཞོན་པའི་དུས་ནས་ཐུགས་རྒྱུད་དྲང་ཞིང་གཞན་
དོན་ཁོ་ནར་གཞོལ་བའི་སྐྱེས་བུ་དམ་པ་ཞིག་ཡིན་མོད། འོན་ཀྱང་སྐབས་



མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས་
་་་་
དེའི་རྐྱེན་སྣ་ཚོགས་ཀྱི་དབང་གིས་རང་དགོན་དུ་བཞུགས་མ་ནུས་པར་རང་ཡུལ་
དུ་ཕེབས། རབ་རྒྱལ་ ས་ཁྱི(སྤྱི་ལོ1958）ལོར་གཟུགས་སྐུའི་བཀོད་པ་
བསྡུས་པའི་ཚུལ་མཛད་དོ། ། །
གཞན་ཡང་སྡེ་འདིའི་བླ་གྲས་ལ། ཆོས་སྲིད་ལུགས་གཉིས་ཀྱིས་རྣམ་
པར་མཐོ་བའི་སྐུ་གཞོགས་ཇ་སག་སྐུ་ཕྲེང་གཉིས་ཀྱང་གནས་འདིར་བཞུགས་
ཤིང་སྐུ་ཕྲེང་སྔ་ཕྱི་གཉིས་ཀ་མཚོ་སྔོན་པོའི་ཆོས་ཚ་རུ་འཁྲུངས། ལུང་རྟོགས་
ཡོན་ཏན་ནོར་བུའི་མཛོད་ལ་མངའ་བརྙེས་པའི་ཨ་ལགས་ཤེས་རབ་སྐུ་ཕྲེང་རིམ་
བྱོན་ཡང་སྡེ་འདིར་ཡུན་རིང་བཞུགས་ཤིང་འབྲེལ་བ་ཤིན་ཏུ་ཟབ། ཤེས་རབ་
ཆོས་ཀྱི་རྒྱ་མཚོ་ནི་རབ་འདོད་ས་སྦྲུལ་ཏེ་སྤྱི་ལོ1749ལོར་འཁྲུངས་ཤིང་གཤོང་
མོ་ཆེ་བཀྲ་ཤིས་འཁྱིལ་དུ་བཞུགས། དེའི་སྤྲུལ་སྐུ་གཅན་ཚའི་རྔ་མོར་འཁྲུངས་
ཤིང་ལཱ་མོ་བདེ་ཆེན་དུ་ཐུགས་གཉེར་མཛད། བྱ་བཏང་རི་ཁྲོད་པའི་བླ་མ་
ཡང་ཡིན། སྐབས་དེར་དགོན་མ་ལག་ཉེར་ལྔའི་གྲྭ་པ་མང་ཆེ་བ་ཁོང་གི་
མདུན་དུ་སོང་ནས་རབ་བྱུང་བསྙེན་རྫོགས་སྒྲུབ་བཞིན་ཡོད་པར་བཤད། སྐུ་
གདུང་སྦྱིན་སྲེག་ཞུས་རྗེས་ཐུགས་ལྗགས་སྤྱན་གསུམ་སོགས་མེ་ལྷས་མ་བཞེས་
པར་རང་བབས་སུ་བྱུང་བ་སོགས་ཡ་མཚན་པའི་མཛད་པ་མང་ངོ་། །
དེའི་སྤྲུལ་སྐུ་དགེ་འདུན་ཤེས་རབ་རྒྱ་མཚོ་མཆོག་ནི། རབ་རྒྱལ་ཤིང་
བྱ་སྟེ་སྤྱི་ལོ1945ལོར་གཅན་ཚའི་རྐང་མོ་རུ་ཡབ་གཅོད་པ་ཐར་དང་ཡུམ་
མགོན་མོ་སྐྱིད་གཉིས་ཀྱི་སྲས་སུ་འཁྲུངས། དགུང་ལོ་བཅུ་གཉིས་སྟེང་བླ་བྲང་
བཀྲ་ཤིས་འཁྱིལ་གྱི་ཚོགས་ཆོས་སུ་འགྲིམས། དགུང་ལོ་བཅུ་གསུམ(སྤྱི་ལོ
1957) སྟེང་ནུབ་བྱང་མི་རིགས་སློབ་གླིང་ནས་ལོ་གསུམ་ལ་སློབ་གཉེར་མཛད།
དེ་ནས་ཕྱིར་རང་ཡུལ་དུ་ཕེབས་ཏེ་ སྤྱི་ལོ1990ལོའི་བར་ དམེ་ཀྱཱ་སྡེ་བར་



ཁྲི་ཀའི་རྭ་ཟ་དགོན་བསམ་གཏན་ཆོས་གླིང་།
， 83 ་
བཞུགས། སྤྱི་ལོ1990ལོ་ནས་བཟུང་སྤྱི་ཀ་རྫོང་སྲིད་གྲོས་ལྷན་ཚོགས་སུ་བྱ་
བ་བསྒྲུབས་ནས་སྲིད་གྲོས་ཀྲུའུ་ཞི་གཞོན་པའི་འགན་བཞེས་ཏེ་རྣམ་དཀར་གྱི་
ལས་ཡར་ངོའི་ཟླ་བཞིན་འཕེལ་བའི་སྐབས་ལགས་སོ། །
སྡེ་འདིའི་སྐུ་གསུང་ཐུགས་རྟེན་གྱི་སྐོར་ལ། དེ་སྔ་ འདུ་ཁང་དུ་བླ་
མཆོད་ཚོགས་ཞིང་གི་གཙོས་གྱན་ཐང་ཉེར་བཞི་དང་། སངས་རྒྱུས་དང་རྗེ་
རིན་པོ་ཆེའི་འཁྲུངས་རབས། ལྷ་མོ་དམག་ཟོར་རྒྱལ་མོ། རྗེ་གསེར་ཁང་
པ་སོགས་ཀྱི་ཞལ་ཐང་སུམ་ཅུ་ལྷག སྨན་བླ་དང་ཀུན་རིག་ཐུགས་རྗེ་ཆེན་པོ།
མི་འཁྲུགས་པ་བཅས་ཀྱི་དཀྱིལ་འཁོར། རྗེ་བཙུན་བྱམས་མགོན། རྗེ་ཡབ་
སྲས་གསུམ། ཇོ་འབྲོམ་ཡབ་སྲས་བཅས་ཀྱི་འབག་སྐུ་རྒྱུ་ཙན་དན་ལས་བྱས་
པའི་གནས་བརྟན་བཅུ་དྲུལག་གི་ཤིང་སྐུ། སྐུ་གཞོགས་རྭ་ཟ་སྐུ་ཕྲེང་གསུམ་གྱི་
སྐུ་གདུང་། སྒོ་མང་རིན་པོ་ཆེའི་སྐུ་གདུང་། རྒྱལ་བའི་བཀའ་འགྱུར་རིན་
པོ་ ཆེ་ ཚར་ གཉིས། རྗེའི་ གསུང་ འབུམ་ ཚར་ གཅིག་ བཅས་ བཞུགས།
གཞན་བལ་བོའི་ ཤང་ཞེས་ གྲགས་པའི་སྦུབ་ཆ་ཉེར་ལྔ། སིལ་སྙན་གསུམ།
རྒྱ་གླིང་ཆ་བཞི། དུང་ཆེན་བཞི། དངུལ་གྱི་སྤོས་ཕོར་ཆ་གསུམ། ཟངས་
གླིང་ཆ་གསུམ། ཏིང་ཕོར་སྟོང་ལྔ། མཆོད་ཀོང་སྟོང་གཅིག མཚན་
ཐུབ་སུམ་ ཅུ། ཚེ་འབར་ གཅིག དགང་གཟར་ ལྔ་ བཅས་མཆོད་ཆས་
རིགས་མང་པོ་བཞུགས་སོ། །
བྱམས་ཁང་དུ་རྒྱལ་བ་བྱམས་པ་གཙོས་སྐུ་གསུང་ཐུགས་རྟེན་མང་ཙམ་
བཞུགས་ཤིང་། འདུ་ཁང་སྟེང་གི་རི་དྭགས་ཕོ་མོ་དང་བཅས་པ་ནི། སྐུ་
གཞོགས་མཁར་སྔོན་འཇིགས་མེད་ཤེས་རབ་རྒྱ་མཚོ་སྐུ་གོང་མ་མཆོག་གི་ཡབ་ཀྱི་
ཉ་ཚར་འདོན་པའི་ཨ་མཆོད་གྲགས་པས་རྒྱ་ནག་ནས་གདན་དྲངས་ཏེ་གསར་དུ་



·84：
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
བརྗེས་པ་ཡིན་ནོ། །
ཆོས་ཐོག་གི་རིམ་པ་ནི། ཧོར་ཟླ་དང་པོར་ཆོ་འཕྲུལ་སྨོན་ལམ་ཉིན་
བརྒྱད། ཧོར་ཟླ་གཉིས་པར་མགོན་པོའི་གཏོར་སྒྲུབ་སྦྱིན་སྲེག་དང་བཅས་
ཉིན་བདུན། ཧོར་ཟླ་བཞི་བར་རྡུལ་ཚོན་ལ་བརྟེན་པའི་ཀུན་རིག་སྒྲུབ་མཆོད་
སྦྱིན་སྲེག་སྨྱུང་གནས་དང་བཅས་ཉིན་དགུ། ཧོར་ཟླ་བདུན་པའི་ཚེས་བཅོ་ལྔ་
ནས་བརྒྱུད་པའི་ཚེས་གཅིག་བར་དབྱར་གནས། ཧོར་ཟླ་དགུ་བར་རྟ་མགྲིན་
གསང་སྒྲུབ་ཀྱི་གཏོར་ཟློག་སྦྱིན་སྲེག་དང་བཅས་ཉིན་བདུན། ཧོར་ཟླ་བཅུ་
བའི་ལྔ་མཆོད་ལ་མགོན་ཆོས་ལྔའི་བསྐང་བཤགས་བཟློག་གསུམ་བཅས་ཉིན་ལྔ་
དང་མ་ཎི་རིལ་སྒྲུབ་ཚོགས་དགོས་ཤིང་རྒྱུན་དུ་འདོན་པའི་གཙོ་བོ་ཀུན་རིག་
དང་འཇིགས་བྱེད་ཀྱི་སྒྲུབ་མཆོད་ཡིན། དགོན་པར་གྲྭ་པའི་འཚོ་རྟེན་ལ་ས་
ཞིང་མུའུ་ཉིས་བརྒྱ་ཙམ་ཡོད། ང་བརྒྱད་དང་རིག་གསར་གྱི་སྐབས་ཚང་མ་
མིང་གི་ལྷག་མ་ཙམ་དུ་བཏང་ངོ་། །
ཐུབ་བསྟན་ཡང་དར་གྱི་སྐབས་སུ། འཇམ་མགོན་རྒྱལ་བ་གཉིས་པ་
དགའ་ལྡན་ཆོས་ཀྱི་ཕོ་བྲང་དུ་གཤེགས་པའི་དུས་ཚེ་དགེ་བར་དགོན་པའི་འདུ་
ཁང་གི་ཤུལ་དུ་ཚོགས་སྦྲ་ཆུང་ངུ་ཞིག་གི་ནང་དུ་ཚུལ་ཁྲིམས་རྣམ་པར་དག་པའི་
དགེ་འདུན་དགུས། འཕགས་པ་གནས་བཅུ་དང་སྐྱབས་འགྲོ། དཔལ་རྡོ་
རྗེ་འཇིགས་བྱེད་ཀྱི་རྒྱུད་གསུངས་ནས་དགེ་ལྡན་ལྔ་མཆོད་ཆེན་མོ་གསར་དུ་
འཛུགས་པའི་རྟེན་འབྲེལ་བསྒྲིགས། ཟླ་བཅུ་གཅིག་པར་མཆོད་ཁང་སྤྱན་
གསུམ་བཞེངས་ནས་ལེགས་གྲུབ་བྱུང་སྟེ་སྤྱི་ལོ1980ལོར་ཆོ་འཕྲུལ་སྨོན་ལམ་
དེ་རུ་ཚོགས་ཏེ་དགོན་གཞི་གསར་དུ་བཟུང་། ལོ་དེར་བླ་མ་རྡོ་རྗེ་འཛིན་པ་
དགེ་འདུན་ཀུན་བཟང་མཆོག་གིས་འཕགས་པའི་གནས་བརྟན་བཅུ་དྲུག་གི་



ཁྲི་ཀའི་རྭ་སྒྲ་དགོན་ཡསམ་གཏན་ཆོས་གླིང་
་་་་་་ལམ་་་
གྱན་ཐང་བཞེངས་པ་དང་། ལྷ་ས་ནས་བླུས་པའི་སིལ་སྙན་སོགས་དགོན་
གཞུང་ལ་བཞག ཡེ་ཤེས་རྒྱ་མཚོ་སོགས་གྲྭ་པ་དགུ་བོས་རྒྱུ་ཟངས་ལས་བྱས་
པའི་སྟོན་པ་གཙོ་འཁོར་གསུམ་དང་ཟངས་ཀྱི་ཏིང་ཕོར་བརྒྱུ། མཚན་ཐུབ་
བཅུ། ཟངས་ཀོང་པད་འདབ་ཅན་སུམ་ཅུ། སྦུབ་ཆ་གཅིག དུང་ཆེན་
ཆ་གཅིག རྒྱ་གླིང་ཆ་གཅིག་བཅས་སླུས་ཏེ་དགོན་གཞུང་ལ་བཞག སྤྱི་ལོ་
1984ལོའི་ཟླ་དགུ་པའི་ཚེས་ཉེར་གཅིག་ཉིན་ཚོ་བ་གསུམ་གྱི་ཆོས་དད་མང་
ཚོགས་རང་འགུལ་ གྱིས་འདུས་ཏེ་སྨྱུང་གནས་སྲུང་སྐཔས་འདུ་ཁང་གསར་
བཞེངས་ཀྱི་གྲོས་མགོ་བཏོན་པར་ཐམས་ཅད་གྲོས་འཆམ་བྱུང་སྟེ། ཀ་རྒྱ་དང་
ཤ་རྒྱ་རྭ་ཟ་བཅས་ཚོ་བ་རེ་ནས་མི་ལྔ་རེ་བདམས་ཏེ་འདུ་ཁང་གསར་བཞེངས་ཀྱི་
མགོ་གཙོར་བསྐོས། མགོ་གཙོ་མི་སྣ་བཅོ་ལྔའི་འབད་བརྩོན་དང་ཆོས་དད་
མང་ཚོགས་ཀྱི་རྒྱབ་སྐྱོར་ལ་བརྟེན་སྤྱི་ལོ1985ལོར་ལེགས་གྲུབ་བྱུང་། , འདུ་
ཁང་སྟེང་གི་གསེར་ཏོག་ནི་རྭ་ཟ་སྐུ་ཕྲེང་བཞི་བའི་ཕྱག་ཡུལ་གྱི་ཀླུ་གནམ་ལྷ་ཐར་
དང༌། ཆོས་འཁོར་དང་རི་དྭགས་ཕོ་མོ་ཇ་སག་སྤྲུལ་བའི་སྐུའི་ཕྱག་ཡུལ་གྱི་
དཔལ་ལྡན་ཟེར་བས་སྦྱིན་བདག་མཛད་ནས་བཞེངས། གཞན་ཨ་ལགས་
དགེ་འདུན་ཤེས་རབ་རྒྱ་མཚོས་བཀའ་འགྱུར་དང་རྒྱལ་མཚན་བཞེངས་ པའི་
ཐེབས་སུ་སྒོར་བཞི་སྟོང་གནང་ཞིང་ལོ་དེའི་ཟླ་དགུ་བའི་ཚེས་ཉེར་གཉིས་ཉིན་
འདུ་ཁང་གི་འགྲུབ་སྟོན་རྒྱ་ཆེན་པོ་བྱས་སོ། །
རབ་རྒྱན་མེ་ཡོས་ཏེ་སྤྱི་ལོ1987ལོར་སྐུ་གཞོལ།ས་མཁར་སྔོན་རིན་པོ་ཆེ་
འཇིགས་མེད་ཤེས་རབ་རྒྱ་མཚོ་མཆོག་གིས་རྗེ་ཡབ་སྲས་གསུམ་གྱི་ཟངས་སྐུ་ཁྲི་
གསུམ་ཅན་གདན་དྲངས་ཏེ་བཞུགས་སུ་གསོལ་བར་མ་ཟད། ཀུན་གཟིགས་
ཡེ་ཤེས་ཉི་མ་པཎ་ཆེན་སྐུ་ཕྲེང་བཅུ་བ་མཆོག་གིས་རྒྱལ་བའི་བཀའ་རིན་པོ་ཆེ་



： 86 ，
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ཚར་བཅོ་ལྔ་མདོ་སྨད་དུ་ཞུས་པའི་གྲས་ནས་ཚར་གཅིག་ཁོང་གི་ཐུགས་རྗེ་ལ་
བརྟེན་ནས་རང་དགོན་དུ་ཞུ་ཐུབ་པ་བྱུང་། ས་འབྲུག(སྤྱི་ལོ1988)ལོར་སྡེ་
འདིའི་ཆོས་སྒོ་གསར་དུ་ཕྱེ་ཆོག་པའི་བཀའ་རྒྱ་བྱུང་
། དགོན་པར་དོ་དམ་
ཚོགས་པ་བཙུགས་ཏེ་དགེ་འདུན་བསྟན་པ་མཆོག་གིས་གཙོ་འགན་བཞེས།
ཨ་ལགས་དགེ་འདུན་ཤེས་རབ་ཆོས་ཀྱི་རྒྱ་མཚོས་དགོན་པར་རྒྱུ་ནོར་གྱི་སྦྱིན་པ་
གང་མང་གནང་། ཆུ་བྱ(སྤྱི་ལོ1993)ལོའི་ཟླ་བཞི་བའི་ཚེས་ལྔ་ཉིན་ནས་
བཟུང་། ཁྲི་ཀའི་རི་ཁྲོད་པ་རྣམས་ཀྱིས་ཞུས་པའི་ངོར་རབ་འབྱམས་གཞུང་
ལུགས་སྨྲ་བའི་དབང་ཕྱུག་བླ་བྲང་བཀྲ་ཤིས་འཁྱིལ་གྱི་དགེ་བའི་བཤེས་གཉེན་
ཆེན་པོ་བློ་བཟང་རྒྱ་མཚོ་མཆོག་གིས་རྒྱལ་བའི་བཀའ་རིན་པོ་ཆེའི་བཀླག་ལུང་
ཟླ་གཅིག་ལ་གནང་། ཤིང་ཁྱི ( སྤྱི་ལོ1994） ལོར་དགེ་འདུན་བསྟན་པ་
མཆོག་གཙོ་བྱས། བླ་བྲང་བཀྲ་ཤིས་འཁྱིལ་གྱི་རབ་འབྱམས་པ་ལྷ་སྡེ་ངག་
དབང་ཀུན་བཟང་མཆོག་གིས་ས་དཔྱད་གནང་བ་ལྟར་འདུལ་འཛིན་པ་ཆེན་པོ་
དགེ་སློང་བློ་ལྡན་རྒྱ་མཚོ་མཆོག་གིས་ཐུགས་འཛིན་མཛད་དེ། སངས་རྒྱས་མི་
འཁྲུགས་པའི་སྐུ་འདྲ་ནང་རྟེན་དུ་བཞུགས་པའི་བྱང་ཆུབ་རྣམ་དག་མཆོད་རྟེན་
ཆེན་མོ་ཁང་བཟང་གི་སྟེང་དུ་བཞུགས་པ། མ་ཎི་འཁོར་ལོ་ཞེ་བརྒྱད་ཀྱིས་
བསྐོར་བ་ཞིག་ལེགས་པར་བཞེངས་ནས་གྲུབ།་ ཤིང་ཕག(སྤྱི་ལོ1995）
ལོའི་ཟླ་ལྔ་བའི་ནང་། དཀྱིལ་འཁོར་རྒྱ་མཚོའི་མངའ་བདག་ལཱ་མོ་ཡོངས་
འཛིན་རིན་པོ་ཆེ་མཆོག་གིས་གཤོང་སྨོན་བཀྲ་ཤིས་འཁྱིལ་དུ་དཔལ་དུས་ཀྱི་
འཁོར་ལོའི་དབང་གནང་རྗེས། ཚེས་ཉེར་གཅིག་ཉིན་འདི་གའི་དགོན་དུ་
ཕེབས་ནས་ཞག་བཞུགས་གནང་ཞིང་། ཁྲོ་བོའི་རྒྱལ་པོ་རྟ་མགྲིན་གསང་སྒྲུབ་
ཀྱི་དབང་བསྩལ། མཆོད་རྟེན་རྣམ་དག་ཆེན་མོར་རབ་གནས་མཛད་དོ།།



ཁྲི་ཀའི་སེ་ཀྱུའི་དགོན་བཀྲ་ཤིས་དགེ་འཕེལ་གླིང་།
• 87 •
འདུ་ཁང་གསར་དུ་བཞེངས་པའི་ནང་སྐུ་གསུང་ཐུགས་རྟེན་གཙོ་བོ་
དཀྱིལ་གྱན་དུ་ཁྲུ་ལྔ་ ལྡན་གྱི་སྐུ་གཙོ་འཁོར་ཁྲི་དྲུག་འགྱོགས་དང་བཅས་ པ།
དེའི་གཡས་ཕྱོགས་སུ་སྟོན་པ་གཙོ་འཁོར་གསུམ་གྱི་ཟངས་སྐུ་ལི་མ་ཁྲུ་གང་དང་
ཕྱེད་ཅན། དེའི་མཐར་སྨན་འདམ་གྱིས་བཟོས་པའི་གནས་བརྟན་བཅུ་དྲུག་
དང༌ རྒྱལ་ ཆེན་ བཞི། པཎ་ཆེན་ སྐུ་ཕྲེང་བཅུ་པ། རྗེ་གསེར་ ཁང་ པ།
འཇམ་དབྱངས། སྨན་བླ། ཐུགས་རྗེ་ཆེན་པོ་ཕྱག་བཞི་བ་བཅས་ཀྱི་སྨན་
སྐུ། གཡོན་ཕྱོགས་སུ་རིམ་བཞིན་དུ་ཟངས་སེར་ལས་བཞེངས་པའི་རྗེ་ཡབ་
སྲས་གསུམ་དང་། སྨན་འདམ་ལས་བཞེངས་པའི་རྭ་ཟ་གོང་མ་ངག་དབང་
དགེ་ལེགས་རྒྱ་མཚོའི་སྐུ་འདྲ། སྒྲོལ་ལྗང༌། སངས་རྒྱས་མི་འཁྲུགས་པ།
ཀུན་རིག་ཚེ་དཔག་མེད་དང་བྱམས་པ་བཅས་ཀྱི་སྨན་སྐུ། བླ་མཆོད་ཚོགས་
ཞིང་གི་གྱན་ཐང་། གནས་བརྟན་བཅུ་དྲུག་གི་གྱན་ཐང་། དཔལ་རྡོ་རྗེ་
འཇིགས་བྱེད་ཀྱི་ད་ཀྱིལ་འཁོར་ཁང་བཟང་དང་བཅས་པ། རབ་གསལ་དུ་
སློབ་དཔོན་སྣང་སྲིད་ཟིལ་གནོན། གསང་བདག་ཇོ་སྐུ་ བཅས་བཞུགས།
གཞན་ད་དུང་རྒྱལ་པའི་བཀའ་རིན་པོ་ཆེ་དབུས་པར་ཚར་གཅིག རྗེ་ཡབ་
སྲས་གསུམ་གྱི་གསུང་འབུམ། ཡུམ་དུམ་པ་བཅུ་གཉིས། ཏིང་འཕགས་
བསྐལ་གསུམ་དང་མཆོད་རྟེན་ གཅིག་བཅས་བཞུགས་སོ། ། དགོན་གཞི་
འདིར་ད་ལྟ་གྲྭ་ཤག་བཅུ་གསུམ་དང་གྲྭ་པ་ཆེ་ཆུང་བཅུ་ཕྲག་གཉིས་ཙམ་གྱིས་
སྔར་སྲོལ་རྣམས་རྒྱུན་འཁྱོངས་བྱེད་བཞིན་པའི་སྐབས་ལགས་སོ། །
སེ་ཀྱཱའི་དགོན་བཀྲ་ཤིས་དགེ་འཕེལ་གླིང་།
སྡེ་འདི་ནི་ཁྲི་ཀ་རྫོང་སྲིད་ནས་ཤར་ལྷོའི་ཕྱོགས་སུ་སྤྱི་ལེ་བཅུ་གསུམ་དང་



• 88 ༔
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས་
ཕྱེད་ཀྱི་ས་སེ་ཀྱཱ་སྡེ་བ་དང་སྤྱི་ལེ་གཉིས་ཀྱིས་ཆོད་པའི་བཀྲ་ཤིས་གཡང་ཆགས་
ཟེར་བའི་ངོས་སུ་ཆགས་ཡོད། སྡེ་འདིས་མདོ་སྔགས་བསྟན་པའི་བདག་པོ་རྗེ་ ་
བླ་མ་ཙོང་ཁ་པའི་རིང་ལུགས་འཛིན་ཅིང་སྐུ་འབུམ་བྱམས་པ་གླིང་གི་དགོན་
ལག་ཡིན། དགོན་པ་འདི་ཐོག་མར་ལྷས་རི་ཞེས་བྱ་བའི་རི་ངོས་དེར་བཙུན་
པ་འགའ་ཞིག་འདུས་ནས་མཚམས་ཁང་བརྩིགས་ཏེ་རིམ་ གྱིས་ ཆགས་ པར་
གྲགས། དེ་ནས་པཎ་ཆེན་སྐུ་ཕྲེང་དྲུག་པ་དཔལ་ལྡན་ཡེ་ཤེས་རྒྱ་ནག་རྒྱལ་
པོས་གདན་འདྲེན་སྐབས་ ཕེབས་ལམ་དུ་ཞབས་རྡུལ་གྱི་མེ་ཏོག་གཏོར་ཞིང་
དགོན་པ་བཏབ་ཅེས་ཟེར། དེས་ན་དུས་ཚིགས་ནི་རབ་འདོད་ས་ཕག་སྟེ།
སྤྱི་ལོ1779ལོ་ཡས་མས་ཞིག་ཡིན་ཚོད་འདུག སྔོན་ཆད་ཀྱི་གནས་དེར་ཆུ་
མིག་གཉན་པོ་ཞིག་ཡོད་པས་གྲྭ་པ་རྣམས་ལ་ མི་འདོད་ པའི་ཉེར་འཚེ་བྱུང་
སྟབས་རི་བོ་དུ་དཀར་ལའི་ སྒང་དུ་གནས་སྤོས། གླིང་ཚའི་གྲྭ་ཚང་དང་
མཉམ་འཚོགས་བྱེད་པའི་སྲོལ་ཞིག་ཀྱང་བྱུང་ཞིང་རྗེ་སྐུ་མི་ཚད་བྱིན་ཅན་ཞིག་
ཡོད་པ་དུས་དེར་ཤངས་བླ་མས་གནང་བ་ཡིན་ཟེར། དེའི་རྗེས་སུ་དགོན་པ་
སེ་ཀྱུའི་གྲོང་ཚོའི་ཉེ་འདབས་སུ་སྤོས། སྔོན་དང་པོའི་བ་ནས་མིང་ལ་རྭ་ཆོག་
སྒང་ཟེར་ཞིང་། ད་ལྟ་གྲྭ་ཚང་རྙིང་བ་ཟེར། གནས་སྤོར་བའི་དུས་ཚིགས་
ནི་པཎ་ཆེན་ཐམས་ཅད་མཁྱེན་པ་ཕེབས་པའི་དུས་རབས་ཏེ་རབ་བྱུང་བཅུ་བཞི་
བའི་སྟོད་ཙམ་ལ་རྗེ་གསེར་ཁང་པ་བློ་བཟང་བསྟན་འཛིན་རྒྱ་མཚོས་ཐུགས་
བཀོད་གནང་ སྟེ་ རྒོད་ཚང་རི་བོའི་མདུན་ངོས་སུ་གསར་དུ་ གཞི་ བཏིངས།
གཞི་གསུམ་གྱི་ཉམས་ལེན་དང་ཉིན་བཞིན་མཆོད་པ་སྟོང་རེ་དང་ཀུན་རིག་སྒྲུབ་
མཆོད་སོགས་བཙུགས། འདུ་ཁང་ནི་བན་ཤུལ་ཁྱ་དགེ་ཚང་གིས་མཐུན་རྐྱེན་
སྦྱར་ནས་ བཞེངས་ པར་ གྲགས། གཞན་ བཀའ་ འགྱུར་ ལྷ་ཁང་དང་དུས་



ཁྲི་ཀའི་ཡེ་ཀྱཱའི་དགོན་བཀྲ་ཤིས་དགེ་འཕེལ་གླིང་།
: 89.
་་་་་་
གསུམ་སངས་རྒྱས་ལྷ་ཁང་། ལྷོག་འི་མགོན་ཁང་དང་གྲྭ་ཤག་ཉེར་བརྒྱད་
ཙམ་འདུག སྐབས་དེར་དགེ་འདུན་པ་ལྔ་བཅུ་ལྷག་བཞུགས་ལ་དེ་ནི་དགོན་
པ་ཧ་ཅང་དར་བའི་སྐབས་ལགས་སོ། ། ཕྱིས་སུ་སེ་ཀྱུའི་ ལྷ་ རམས་པ་སྡེ་
འདིར་ཡུན་རིང་བཞུགས་ཤིང་ཆོས་ཀྱི་བདུད་རྩིས་བསྐྱངས་པས་བཀའ་དྲིན་
གཞལ་དུ་མེད། དེའི་རྗེས་ཨ་ལགས་ངག་དབང་ཕུན་ཚོགས་ཚང་གིས་རྭ་རྒྱ་
དགོན་པའི་ཕྱག་ལེན་ལྟར་རྟ་མགྲིན་ཡང་གསང་གི་ཆོ་ག་ཆ་ཚང་བཙུགས་ཤིང་།
ལུགས་གཉིས་ཀྱི་ཐུགས་ཁུར་བླ་མེད་མཛད། དེ་ལས་གཞན་ཐར་ཤུལ་རིན་པོ་
ཆེ་སྐུ་སྔ་ཕྱི། ཤིང་བཟའ་པཎྜི་ཏ་དགེ་ལེགས་དཔལ་བཟང་། ཨ་རིག་ཡོན་
ཤུལ་བློ་བཟང་རྒྱ་མཚོ་སོགས་སྐྱེས་ཆེན་མང་པོ་སྡེ་འདིར་བཞུགས་ཏེ་དབང་ལུང་
ཁྲིད་གསུམ་ གནང་ བར་ མ་ ཐད་ རྟེན་ བཞེངས་ སོགས་ དྲིན་ གྱིས་ བསྐྱངས།
ཕྱིས་སུ་བྲག་ངོས་ནས་ཅུང་འགྲིལ་བས་འདུ་ཁང་སོགས་ལ་གནོད་སྐྱོན་ཐེངས་
འགར་ཐེབས་པ་རྐྱེན་བྱས་དགོན་པའི་གྲྭ་རྒན་ཐུང་མོང་གིས། ཨ་ལགས་བླ་
ཁོ་རིན་པོ་ཆེ་འཇིགས་མེད་འཕྲིན་ལས་རྒྱ་མཚོར་དགོངས་བསྟུན་དང་། ཐར་
ཤུལ་སྐུ་ཕྲེང་ལྔ་བ་དགེ་ལེགས་དབང་ཕྱུག་ཆོས་སྐྱོང་རྒྱ་མཚོས་ལུང་བསྟན་པ་
བཞིན་ད་ལྟའི་དགོན་གནས་བཀྲ་ཤིས་གཡང་ཆགས་ཟེར་བའི་སར་རབ་རྒྱལ་ཆུ་
ལུག(སྤྱི་ལོ1943) ལོར་གནས་སྤོས། སྐབས་དེར་ཐར་ཤུལ་རིན་པོ་ཆེའི་
ཐུགས་བཀོད་བཞིན་ ཕྱག་མཛོད་བསྟན་པ་རྒྱ་མཚོས་མཐུན་རྐྱེན་དང་བཟོ་
བཀོད་ཐད་དུ་ཐུགས་ཁུར་གནང་ནས། གཅན་ཚ་སྣང་རའི་གྲོང་བརྒྱད་ཀྱིས་
ཟ་མ་མཛོ་ཁལ་བརྒྱ་དང་ཤིང་ཆའི་མཐུན་རྐྱེན་སྦྱོར་དུ་བཅུག་ནས་རྟེན་དང་
བརྟེན་པ་ལེགས་འགྲུབ་བྱུང་། ཐར་ཤུལ་རིན་པོ་ཆེ་ཡིས་རབ་གནས་ཀྱི་ཆོ་ག་
ཡང་རྒྱས་པར་མཛད། འདི་བའི་སྐུ་སྔ་ཕྱི་རྣམས་ཀྱིས་གྲྭ་ཚང་འདིར་དབང་



: 90 ་ མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ལུང་ཁྲིད་གསུམ་གང་མང་བསྩལ་བ་བརྗོད་ཀྱིས་མི་ལང་། དུས་དེར་སེ་ཀྱུའི་
ལྷ་རམས་པ་ལྷུན་གྲུབ་ཕེབས་ནས་དགེ་འདུན་པ་རྣམས་ལ་ལམ་རིམ་དང་རིག་
གནས་སོགས་ཀྱི་འཆད་ཉན་བསྐྱངས། འདི་པའི་ཕྱགས་ཡུལ་སེ་ཀྱུའི་སྙིང་
མཐའ་ཚོ་བ་ཡིན། སྔར་མེ་ལོང་དགོན་པ་དང་། གོང་བ་གྲྭ་ཚང་། སྡེ་
འདི་བཅས་གསུམ་རྒྱ་ལོའི་སྨོན་ལམ་སྐབས་གོང་བ་གྲྭ་ཚང་དུ་འཚོག་རྒྱུའི་སྲོལ་
ཞིག་ཀྱང་བྱུང་མྱོང་། གང་ལྟར་བཀྲ་ཤིས་ཆོས་འཕེལ་གླིང་འདི་ཐོག་མར་
བཏབ་པའི་ལོ་ཚིགས་སོགས་མི་གསལ་ཡང་མདོ་སྨད་ཆོས་འབྱུང་དུ། སེ་ཀྱུའི་
དགོན་དུ་དབུས་ཀྱི་དགེ་བཤེས་རྩེར་སོན་སེ་ཀྱུ་ལྷ་རམས་པ་རྒྱུན་རིང་བཞུགས།
ཕྱིས་སུ་དཔོན་སློབ་གསེར་ཁང་པས་དགོན་གནས་སྤོས་ཏེ་ལྷ་ཁང་གསར་དུ་
བསྐྲུན། གཞི་གསུམ་གྱི་ཕྱག་ལེན་ དང་། ཉིན་རེར་བླ་མཆོད་སྨན་བླ་
གསུང་བཞིན་ སྟོང་ མཆོད་ ཆག་ མེད། ཀུན་ རིག་ བདག་ འཇུག་ བཅས་
བཙུགས། འདི་གསུམ་སྐུ་འབུམ་ལེ་ལག་ ཅེས་གསུངས་པ་ལས་ པཎ་ཆེན་
དཔལ་ལྡན་ཡེ་ཤེས་ཀྱིས་ཕྱག་འདེབས་གནང་བ་སོགས་མི་གསལ་ལོ། །
ཕྱིས་ཀྱི་དགོན་སྡེ་ཕྱག་འདེབས་མཛད་པ་པོ་སྐྱབས་རྗེ་གསེར་ཁང་པ་བློ་
བཟང་ བསྟན་འཛིན་ རྒྱ་ མཚོའི་རྣམ་ཐར་མདོར་བསྡུས་ཙམ་འགོད་ པ་ ལ།
གསེར་ཁང་པ་བློ་བཟང་བསྟན་འཛིན་རྒྱ་མཚོ་ཨ་རིག་ཆུ་སྟོད་དུ་རབ་བྱུང་བཅུ་
གསུམ་པའི་ལྕགས་བྱི(སྤྱི་ལོ1780)ལོར་འཁྲུངས། དགུང་ལོ་བདུན་པར་
ཀ་ཀོར་སྤྲུལ་བའི་སྐུའི་དྲུང་ནས་རབ་བྱུང་དང་དགེ་ཚུལ་བ་སྒྲུབས། ཨ་རིག་
དགེ་བཤེས་ཀྱིས་ར་ཡོབ་འཇམ་དབྱངས་ཀུན་དགའི་སྤྲུལ་སྐུར་ཐག་གཅོད་བྱས།
རྗེ་དེའི་དྲུང་ནས་འཇིགས་བྱེད་ཀྱི་དབང་དང་ལམ་རིམ་ཆེན་མོ་སོགས་གསན།
དགུང་ལོ་བཅུ་གསུམ་པར་རྭ་རྒྱའི་ཆོས་གྲྭར་ཞུགས། རྣམ་བཤད་སྙིང་བོའི་



ཁྲི་ཀཱའི་སེ་ཀྱུའི་དགོན་བསྐྲ་ཤིས་དགེ་འཕེལ་གླིང་།
，9
，
རྒྱན། ལེགས་བཤད་སྙིང་བོ། རྗེ་བཙུན་པའི་དབུ་མ། མདོ་རྩ་རྣམས་
བཟུང་སྟེ་བཀའ་པོད་ལྔ་ལ་སྦྱངས། ཤིང་བཟའ་དཔོན་སློབ་ལས་དབུ་ཕར་གྱི་
བཤད་པ་དང༌། མངོན་རྟོགས་རྒྱུན་ཡུམ་རྒྱས་འབྲིང་བསྡུས་གསུམ་དང་སྦྱར་
བའི་བཤད་ལུང་ཡུམ་གསུམ་གནོད་འཇོམས་ཀྱི་སྟེང་ནས་གསུངས་པ་ལེགས་
པར་གསན། དགུང་ལོ་ཉི་ཤུ་ པ་ ལ་ རྗེ་དེ་ཉིད་ལས་ བསྙེན་ པར་ རྫོགས།
བརྒྱད་སྟོང་བ་དང་རྗེའི་ལམ་སྔགས་འགྲེལ་བ་བཞི་སྦྲགས། རིམ་ལྔ་གསལ་
སྒྲོན། འགྲེལ་ཆེན་དྲི་མེད་འོད་རྣམས་ཀྱི་བཤད་ལུང་ད་ང་། ལེགས་བཤད་
སྙིང་བོ་དང་ལམ་རིམ་བློ་སྦྱོང་། བླ་མཆོད། བདེ་གསང་འཇིགས་གསུམ་
གྱི་བསྐྱེད་རྫོགས་ཀྱི་ཁྲིད་ཞུས་གནང་། སྔ་པགཞུག་ཏུ་རྭ་རྒྱའི་ཉེ་འཁོར་རྒོད་པོ་
རྫོང་དང་ མཚོ་ སྙིང་ སོགས་ སུ་ ལོ་ མང་ལ་ སྐུ་ མཚམས་ བཅད་ པར་ བཞུགས།
གསེར་ཁང་དུ་འདག་སྦྱར་གྱིས་ལོ་མང་པོར་བཞུགས་པས་གསེར་ཁང་ པར་
གྲགས། བཀྲ་ཤིས་འཁྱིལ་དུ་གུང་ཐང་འཇམ་པའི་དབྱངས་ཀྱི་དྲུང་ནས་ལམ་
གཙོའི་ཁྲིད་དང་སེམས་བསྐྱེད་མཆོད་པ་བཅས་མནོས། བྱ་ཁྱུང་དུ་ཨ་ར་པ་
ཙའི་སྒྲུབ་ཁང་ནས་སྐུ་མཚམས་མཛད། གསེར་གདུང་ལ་བདུད་རྩི་བབས།
དེར་ལེགས་བཤད་སྙིང་བོ། ལམ་རིམ་ཆེན་མོ། བེའུ་བུམ་སྔོན་པོ་རྣམས་
ཀྱི་བཤད་ལུང་། བླ་མཆོད་མྱུར་ལམ་དང་སྦྲགས་པའི་ཁྲིད་གནང་། ཁྲི་
ཀར་སྲིན་པོ་རིའི་རྫ་འདབས་ཀྱི་ཕུག་པ་འགོལ་བོ་ཞིག་ཏུ་ཡུན་རིང་བཞུགས།
བདེ་ཆེན་དུ་མར་ཁའི་སྐུ་གཞོགས་ངག་དབང་བསྟན་འཛིན་ལ་རྗེའི་གསུང་
འབུམ་གྱི་ལུང་དང་། དེ་ཀའི་ཚོགས་མང་ལ་སྔ་ཕྱིར་བདེ་གསང་འཇིགས་
གསུམ་གྱི་དབང་དང་། ལེགས་བཤད་སྙིང་བོའི་བཤད་ལུང་། བླ་མཆོད་
ཀྱི་ཁྲིད་སོགས་གནང་། རོང་བོའི་གྲུབ་གནས་རྣམས་དང་སྒྲུབ་སྡེ་ཕལ་ཆེར་



： 92 ་་_མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས། །
ལ་ཕེབས། དགོན་ཆེན་དུ་ལམ་རིམ་ཆེན་མོའི་བཤད་ལུང་ཚར་གཉིས། བློ་
སྦྱོང་ཉི་མའི་འོད་ཟེར་མྱུར་ལམ་དང་ལེགས་བཤད་སྙིང་བོའི་བཤད་ལུང་བཅས་
གནང༌། གསེར་ཁོག་ཚོགས་ཆེན་ལ་ལམ་རིམ་ཆེ་ཆུང་གི་བཤད་ལུང༌། སྐུ་
འབུམ་དུ་མྱུར་ལམ་གྱི་ཁྲིད་དང་ཕྲེང་བའི་དབང་། མཁར་སྔོན་པོར་མཁར་
སྔོན་ཚང་གིས་ཞུས་ཏེ་ལམ་རིམ་ཆེན་མོའི་བཤད་ལུང་དང་བདེ་གསང་འཇིགས་
གསུམ་གྱི་དབང་། ཨ་ལག་ཤར་ལམ་རིམ་ཆེན་མོའི་བཤད་ལུང་། དུས་
འཁོར་གྱི་དབང་ཚར་གསུམ་སོགས་སྔ་ཕྱིར་གནང་། ཏའི་ཐུང་དགོན་ཆེན་དུ་
ལུ་སྐུ་ཞབས་ དྲུང་ གིས་ཞུས་ངོར་ལམ་རིམ་ཆེན་མོའི་བཤད་ལུང་། དུས་
འཁོར་གྱི་དབང་། གྲོ་ཚང་དུ་ལམ་རིམ་ཆེན་མོའི་བཤད་ལུང་། སྟོང་སྐོར་
དགོན་དུ་རྡོ་རྗེ་ཕྲེང་བའི་དབང་། སུ་ལ་དགོན་དུ་བྱང་ཆུབ་གཞུང་ལམ་གྱི་
བཤད་པ། ཤུག་ཆུར་ཐོག་ མའི་བློ་སྦྱོང་གི་ཁྲིད། མི་ཉག་རྫོང་དུ་ཐལ་
བཟློག་དང་འཇུག་ཊིཀ་སྦྱར་བའི་གཟབ་བཤད། བྱ་མདོར་བདེ་ལམ་གྱི་ཁྲིད
རིམ་ལྔ་གསལ་སྒྲོན་གྱི་བཤད་པ་དང་ཤིང་བཟའ་སྤྲུལ་སྐུར་ལྷོ་བྲག་སྙན་བརྒྱུད་
ཀྱི་དབང་ཕུལ། ཆོས་ལུང་གསེར་དགོན་དུ་ལོ་གསུམ་ལ་སྐུ་མཚམས་མཛད།
ཁྲི་ཀར་གོང་བ་གྲྭ་ཚང་ལ་སེམས་བསྐྱེད་མཆོད་པ་སོགས་དབང་ལུང་གང་མང་
གནང་སྟེ་ཡུན་རིང་བཞུགས། རྙེ་ཞལ་སྔ་ནས་རྗེ་འདི་ཉིད་ཀྱིས་དུས་འཁོར་
གྱི་དབང་གནང་བ་སོགས་མདོ་སྨད་ལྷོ་བྱང་གི་བཤད་སྒྲུབ་ཀྱི་སྡེ་མང་པོར་ཐུབ་
བསྟན་སྙིང་བོ་རྗེ་བླ་མའི་ལུགས་བཟང་བཤད་སྒྲུབ་ཟུང་འབྲེལ་གྱིས་སྤེལ་བ་སྐུ་
དྲིན་ཤིན་ཏུ་ཆེ་བར་གསུངས།
སྐུ་གསུང་ཐུགས་རྟེན་དང་ཆོས་སྤྱོད་ཀྱི་རིམ་པ་ལ། དེ་སྔ་དུས་གསུམ་
སངས་རྒྱས་ཀྱི་ལི་སྐུ་བྱིན་ཅན་དང་རྗེ་ཡབ་སྲས་གསུམ་གྱི་སྐུ་བརྙན་བྱིན་ཅན་། ་



ཁྲི་ཀའི་སེ་ཀྱུའི་དགོན་བཀྲ་ཤིས་དགི་འཕེཝ་གླིང་།
93 •
རྒྱུ་ཙན་དན་ལས་གྲུབ་པའི་ཐུགས་རྗེ་ཆེན་པོ་བྱིན་ཅན་དང་ཀིརྟི་བསྟན་པ་རག་
རྒྱུས་ཀྱི་ཕྱག་ཕུར། འདི་དག་གཙོས་གྱན་ཐང་སོགས་རྟེན་བྱིན་ཅན་དང་
མཆོད་ཆས་ཀྱི་རིགས་མཐའ་ཡས་སོ། ། གཞན་དུས་གསུམ་སངས་རྒྱས་ལྷ་
ཁང་དང་རྟེན་དང་བརྟེན་པ། ཐར་ཤུལ་སྐོར་བ་དང་། ཨ་རིག་ཚང་གི་
སྒར་བ། ཨ་ལགས་ཕུན་ཚོགས་ཚང་གི་སྒར་བ་རྣམས་དང་གྲྭ་ཤག་སུམ་ཅུ།
བྱམས་ཁང་ཞིག་ཀྱང་ཡོད་སྐད།
ཆོས་ཐོག་ལ་རྒྱ་ལོའི་སྨོན་ལམ། གཉིས་པའི་མཆོད་པ། བཞི་བའི་
སྒྲུབ་མཆོད། དགུ་བའི་ཡ་མཱ་རཱ་ཛའི་སྦྱིན་སྲེག་དང་བཅས་པ། བཅུ་བར་
མ་ཎི་བུམ་སྒྲུབ་དང་ལྔ་མཆོད། བོད་ལོའི་གཏོར་སྒྲུབ་དང་གཏོར་ཟློག་སྦྱིན་
སྲེག་དང་བཅས་པ། ཟླ་རེར་དུས་འབྲེལ་གསོ་སྦྱོང་བཅས་ཡུག་ལེན་མ་ཉམས་
པ་ཡོད། དགོན་གཞུང་ལ་ས་ཞིང་མུའུ་སུམ་ཅུ་དང་མ་དངུལ་འབྲུ་རིགས་རྒྱུ་
མ་ཁྲི་གསུམ་ཡོད་པ་རྣམས་ཆོས་སྤྱོད་སོ་སོའི་གཏོང་ཐེབས་སུ་བྱས་ནས་ཆོས་
ལུགས་ཀྱི་བྱ་འགུལ་ སྤེལ་བ་ཡིན་ལ། ང་བརྒྱད་དང་རིག་གསར་གྱི་རླུང་
འཚུབ་ལས་སྒྲུབ་སྡེ་སྟོང་ནས་བགྲང་བྱ་ཉི་ཤུ་ལྷག་འདས་སོ །
རབ་རྒྱལ་ལྕགས་བྱ(སྤྱི་ལོ1981)ལོར་གྲྭ་པ་རེ་གཉིས་རེས་བདག་
གཉེར་གནང་འོག་རིམ་གྱིས་ཚོགས་ཁང་ཞིག་དང་གྲྭ་ཤག་འགའ་རེ་སླར་གསོ་
བྱས། རབ་རྒྱལ་མེ་སྟག་(སྤྱི་ལོ1986)ལོར་གོང་ནས་ཆོས་སྒོ་འབྱེད་རྒྱུར་
ཆོག་མཆན་གནང་ཤིང་། ད་ལྟ་གྲྭ་ཤག་ཉེར་གཅིག་དང་ག་པ་ཆེ་ཆུང་སུམ་ཅུ་
ལྷག་གིས་སྔོན་གྱི་ཕྱག་ལེན་རྣམས་ཉམས་གསོ་བྱེད་མུས་སུ་མཆིས་སོ། །



94，
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
-----
སེ་ཀྱཱའི་སྔགས་ཁང་གསང་སྔགས་དར་རྒྱས་གླིང་།
སྡེ་འདི་ནི་ཁྲི་ཀ་རྫོང་ཏུང་གུག་ཞང་གི་ཁོངས་སུ་གཏོགས་ཤིང་། ཁྲི་
ཀའི་རྒྱ་མཁར་ནས་ཤར་ལྷོར་སྤྱི་ལེ་བཅུ་གསུམ་དང་ཏུང་གུག་ཞང་ནས་བྱང་དུ་
སྤྱི་ལེ་ལྔའི་སར་བན་བོན་སྔགས་གསུམ་འདུས་པའི་སེ་ཀྱཱ་སྡེ་བར་གནས་སོ།།སྡེ་
འདིའི་གྲུབ་ མཐའ་ནི་ ཇི་ སྐད་ དུ་ པཎ་ ཆེན་བློ་ བཟང་ ཆོས་ རྒྱུན་ གྱིས།
སྣང་བ་མཐའ་ཡས་ཐུགས་རྗེ་ཟློས་གར་ལས། ། རིན་ཆེན་འདོད་དགུ་འབྱུང་
བའི་རྒྱ་མཚོ་ཆེར། ། མ་ཆགས་པད་མ་འབར་བ་ལས་འཁྲུངས་པ། ། ཨོ་
རྒྱན་རིན་པོ་ཆེ་ལ་གསོལ་བ་འདེབས། །ཞེས་གསུངས་པ་ལྟར་རྒྱལ་བ་ཤཱཀྱ་
ཐུབ་པའི་དགོངས་པ་ཇི་ལྟ་བ་བཞིན་དབུ་མ་ཐལ་འགྱུར་བའི་ལུགས་སུ་བཀྲལ་
ཏེ། གདུལ་བྱའི་ཚོགས་ལ་སྤྲུལ་པའི་བཀོད་པ་རབ་འབྱམས་ལ་མངའ་བརྙེས་
པ་དེ་ཉིད་བོད་དུ་ཕེབས་ནས་ལོ་གྲངས་ལྔ་བཅུ་ལྷག་ལ་གསང་སྔགས་སྔ་འགྱུར་
རྫོགས་པ་ཆེན་པོ་དྲི་བྲལ་གྱི་བསྟན་པ་སྤེལ་བ་དེའི་རྗེས་སུ་འཇུག་གོ །
དེ་ལ་དཔལ་སྒྲུབ་པའི་སྡེ་འདི་ཐོག་མར་ལྷར་བཅས་སྐྱེ་འགྲོ་ཡོངས་ཀྱི་མ་
འདྲིས་པའི་མཛའ་བཤེས་ཆེན་པོ་ཏིང་ཀྱུ་ཀུན་བཟང་སྙན་གྲགས་རྒྱ་མཚོས་རབ་
བྱུང་བཅུ་གསུམ་པའི་སྟོད་སྤྱི་ལོ1747ནས1762ལོ་ཙམ་ལ་སྒང་མཐའི་གོང་
དུ་གསར་འདེབས་གནང་ངོ༌། ། དུས་དེར་དམ་པ་ཉིད་ཀྱིས་མི་ཕྱེད་དད་
པའི་སྦྱིན་བདག་དང་སེ་སྐུ་གྲོང་ཚོ་གཞི་བྱས། འདུ་ཁང་གྱན་དགུ་ཙམ་
བཞེངས་ཏེ་ནང་གི་བྱིན་རྟེན་ལ་དུས་གསུམ་སངས་རྒྱས་དང་། སློབ་དཔོན་
རིན་པོ་ཆེ། སྨན་འདམ་ལས་གྲུབ་པའི་སངས་རྒྱས་སྨན་བླ་བཅས་ཡོད་པ་
དང་། འདུ་ཁང་དེའི་ཉེ་འགྲམ་ དུ་ལྷོག་ཀྱུའི་མགོན་ཁང་། དེའི་ནང་



ཁྲི་ཀའི་སི་ཀཱའི་སྔགས་ཁང་གསང་སྔགས་དར་རྒྱས་གླིང་།
95.
མགོན་པོ་ཚོགས་བད་ག་གི་སྐུ་བརྙན་གཙོས་རྟེན་སྣ་བྱིན་ཅན་མང་པོ་བཞུགས།
སྐབས་དེར་རྐྱེན་ཅི་ཡིན་མི་ཤེས་ཡང་འདུ་ཁང་སེ་ཀྱཱའི་གྲྭ་ཚང་བཀྲ་ཤིས་དགེ་
འཕེལ་གླིང་ལ་ཕུལ། དུས་དེར་སྔགས་སྡེ་དེ་ལ་སྔགས་པ་མང་པོ་མེད་ཀྱང་
ཐོས་བསམ་སྒོམ་པ་དང་ལེགས་ཉེས་བླང་དོར་ལ་རྣམ་དཔྱོད་ཡངས་པའི་སྔགས་
པ་ཁྲིམས་ལྡན་དུ་མ་བྱུང་སྟེ། གནས་འདིར་རྫོགས་པ་ཆེན་པོའི་དགའ་སྟོན་
གྱི་དཔལ་ལ་རོལ་བའི་ཚུལ་ནི་བསྟན་པ་ཡར་དར་གྱི་སྐབས་སོ། །་
ཆོས་སྤྱོད་ཀྱི་རིམ་པ་ལ། ལོ་རེར་བཞི་བའི་སྨྱུང་གནས། ཕུར་བའི་
ཆོ་ག རྟ་མགྲིན་ཡང་གསང་དང་བཀའ་བརྒྱད་བདེ་གཤེགས་འདུས་པའི་ཆོ་
ག ཟླ་རེར་ཚེས་བཅུའི་ཚོགས་བདག་རྣམས་ཀྱི་ཕྱག་ལེན་སོགས་ཏིང་ཀྱུ་
དགོན་པ་ཇི་ལྟ་ བ་བཞིན་ནོ། ། ང་བརྒྱད་དང་ རིག་གསར་སྐབས་སྔོན་གྱི་
འདུ་ཁང་དེ་ཞིང་སར་བསྒྱུར་ནས་མིང་གི་ལྷག་མ་ཙམ་ཡང་མེད་དོ། །
ཉམས་པ་སླར་གསོའི་རིམ་པ་ལ། སྤྱི་ལོ1979ལོར་ཏང་ཀྲུང་དབྱང་
གི་ཡང་ད་ག་སྲིད་ཇུས་ལས་གཡོན་ཐལ་ཆེ་བའི་ལམ་ཕྱོགས་གཙང་བཤེར་བྱས་ཏེ་
ཆོས་དད་རང་དབང་གི་སྲིད་ཇུས་དང་མི་རིགས་སྲིད་ཇུས་ཀྱི་ཉི་ཟེར་དགུང་
ནས་འཕགས་པས་ཡངས་པའི་འཛིན་མའི་ཁྱོན་ཀུན་ལ་བདེ་སྐྱིད་ཀྱི་དཔལ་སླར་
ཡང་ཤར་ནས། སྔོན་གོམས་སྲོལ་ལུགས་སླར་གསོ་བྱེད་པའི་སྐབས། སྡེ་
འདིར་དད་ལྡན་མང་ཚོགས་ཀྱིས་རང་འགུལ་སྒོས། སྤྱི་ལོ1985ལོར་འདུ་
ཁང་གྱན་དགུ་དང་དེའི་ནང་སྨན་འདམ་ལས་གྲུབ་པའི་མཁན་སློབ་ཆོས་གསུམ་
སོགས་ཁྱད་པར་དུ་འཕགས་པའི་སྐུ་གསུང་ཐུགས་རྟེན་གསར་བཞེངས་བྱས་ཏེ།
སྔར་གྱི་ཆོས་སྤྱོད་རྣམས་ཇི་ལྟ་བ་བཞིན་མ་ཉམས་པར་རྒྱུན་འཁྱོངས་བྱེད་བཞིན་
ཡོད། རབ་རྒྱན་ས་འབྲུག(སྤྱི་ལོ1988)ལོའི་ཟླ་བརྒྱད་པའི་ཚེས་ བཅུ་



，96:
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
དགུའི་ཉིན་གོང་རིམ་ནས་གསང་སྔགས་དར་རྒྱས་ གླིང་འདི་ཆོས་ལུགས་བྱ་
འགུལ་སྤེལ་ས་ཞིག་ཏུ་ངོས་ལེན་བྱས་ཐོག ད་ལྟ་སྔགས་པ་བཅུ་གཉིས་ལྷག་
ཡོད་པ་རྣམས་རང་ཁྱིམ་ནས་སོ་ནམ་གྱི་ཞོར་དུ་རྣམ་དཀར་གྱི་ལས་ལ་ཆུ་བོའི་
རྒྱུན་བཞིན་གཞོལ་བའི་སྐབས་ལགས་སོ། །
སེ་ཀྱཱའི་བོན་སྔགས་བདུད་འདུལ་མེ་རུ་འཁྱིལ་གླིང་།
སྡེ་འདི་ནི་ཁྲི་ཀ་རྫོང་ཏུང་གུག་ཞང་གི་ཁོངས་སུ་གཏོགས་ཤིང་། དེ་
ནས་བྱང་ཤར་མཚམས་སུ་སྤྱི་ལེ་ལྔའི་སར། བན་བོན་སྔགས་གསུམ་འཛོམས་
པའི་སེ་ཀྱུ་ཞེས་པའི་སྡེ་བར་ཆགས་ཡོད་ཅིང་གཡུང་དྲུང་བོན་གྱི་སྒྲུབ་སྡེ་ཞིག་
ཡིན། སྡེ་འདིའི་ཆགས་ཚུལ་ལ། སེ་ཁུང་ཞེས་པའི་མཁར་ནང་དུ་ཐོག་
མར་གཞི་ཆགས་ཟེར་ལ། དེར་བླ་ཆེན་མི་རྩི་གསེར་བཟང་(མུ་ཟི་གསལ་
བཟང་)གིས་སོག་པོ་སྤྲེལ་ལྤགས་ཅན་ལ་དྲང་སྲོང་ཆིག་རྫོགས་ཀྱི་སྡོམ་པ་དང་
སྐྱབས་འགྲོ། བླ་མའི་རྣལ་འབྱོར་སོགས་ཀྱི་ཁྲིད་ལུང་གནང་བ་ནས་བཟུང་
ཕྱོགས་དེར་རྒྱལ་བ་གཤེན་རབ་ཀྱི་བསྟན་པ་དར་བར་བཤད་ཀྱང་ངག་རྒྱུན་ཙམ་
ལས་ལོ་རྒྱུས་ཁུངས་དག་ཡོད་མེད་ཆ་མ་འཚལ། བོད་རྒྱལ་ཁྲི་སྲོང་ལྡེ་བཙན་
སོགས་ཀྱི་སྐབས་བོན་བསྟན་ལ་ཆག་འཇིག་བྱུང་སྟེ། བོན་པོ་རྣམས་ཕྱོགས་
མཐར་འཁྱམས། སྐབས་དེར་ཐུགས་སྟོན་དྲན་པ་ཡེ་ཤེས་མདོ་སྨད་ཕྱོགས་སུ་
ཕེབས་ཏེ། རེབ་གོང་གྲུབ་གནས་བརྒྱད་ཀྱི་ནང་ཚན། བྱང་ཕྱོགས་གོར་མོ་
གུར་ཁང་དུ་བཞུགས། སེ་ཀྱུའི་བོན་ཐང་དུ་ཨ་བ་ངོས་བཟུང་གི་དགོན་པ་
བཏབ། རེབ་གོང་གྲུབ་ཐོབ་རྣམ་གསུམ་གྱི་རྒྱུན་འཛིན་བྲ་བོ་རེ་རྒན་དང་
སྤས་ཏིང་སྐར་མིག་སོགས་གྲུབ་ཐོབ་དགུ་བྱུང་སྟེ་ལ་ལ་བོན་པོ་གདོང་སྣ་དང་ལ་



ཁྲི་ཀའི་སེ་ཀྱཱའི་བོན་སྔགས་བདུད་འདུལ་མེ་རུ་འཁྱིལ་གླིང༌།
·97 ·
ལ་བྲག་དཀར་སྒྲུབ་གནས་སུ་བཞུགས། དུས་དེ་ནས་བཟུང་སྒྲུབ་སྡེ་འདི་ལ་
རྒྱལ་བ་གཤེན་རབ་ཀྱི་ སྒྲུབ་རྒྱུད་ཀྱི་སྲོལ་གནས་ཤིང་སྒྲུབ་ པའི་བོན་སྐོར་ལ།
ཀུན་བཟང་རྒྱལ་འདུས་དང་། སྤྱི་སྤུངས་ཁྲོ་བོ་ངོ་མཚར་རྒྱས་པ། ཀུན་
བཟང་རྒྱལ་བ་རྒྱ་མཚོ། བོན་སྒོ་བཞིའི་མཛོད་ལྔའི་ཡང་སྙིང་སྐྱེ་སྒོ་གཅོད་པ།
སྤྱི་འདུལ་ཡང་གསང་སོགས་དང་། བོན་གཤེན་རྣམས་ཀྱི་གནས་ཁང་ལ་སེ་
ལུང་ལྷ་ཁང་ཟེར་བ་ཞིག་བཞེངས། དེའི་རྗེས་ལོ་རྒྱུས་ཀྱི་འཕེལ་འགྲིབ་དབང་
གིས་ལྷ་ཁང་སྔོན་མ་འཇིག སླར་ཡང་གསས་མཁར་བཀྲ་ཤིས་འོད་འབར་ལྷ་
ཁང་བཞེངས། ད་ལྟའང་སེ་ཁུང་ལྷ་ཁང་གི་ཤུལ་ཡིན་ཟེར་བའི་མཁར་ཤུལ་
ཞིག་ཡོད། རྒྱུན་འཛིན་དུ་ར་ངོ་ཡོན་བོན་པོ་དབོ་ལུགས་དང་། སྔགས་
འཆང་སྟག་ལྷ། བོན་པོ་ཀུན་བཟང་སོགས་རིག་སྔགས་འཛིན་པ་འགའ་བྱུང་
སྟེ་བསྟན་པའི་རྒྱུན་བསྐྱངས་ཞེས་བཤད་ཀྱང་ལོ་རྒྱུས་རྣམ་ཐར་སོགས་མ་མཐོང་
ངོ༌། ། ཕྱིས་སུ་རབ་བྱུང་ལྔ་བའི་ས་ཕོ་འབྲུག་གི་ལོ་སྟེ་སྤྱི་ལོ1268ལོར་གཡས་
རུ་དབོན་སའི་མཁན་ཆེན་མཐའ་བྲལ་བ་བསོད་ནམས་རྒྱལ་མཚན་འཁྲུངས་
ཤིང་དེའི་སློབ་མ་སོག་བཙུན་སྟོན་པ་ཡེ་ཤེས་རྒྱལ་མཚན་ཕྱོགས་འདིར་ཕེབས་ཏེ་
སེ་ཁུང་ལྷ་ཁང་ལ་བོན་སྐྱོང་ཨ་བསེ་རྒྱལ་པོ་ལྷ་སྐལ་དུ་གནང་ནས་བསྟན་སྲུང་ལ་
བསྐོས་སོ། ། སྒྲུབ་སྡེ་འདི་སྐྱོང་བའི་བླ་སྤྲུལ་འདི་ཡིན་ཟེར་བ་ཞིག་མེད་ཀྱང་།
བསྙེན་སྒྲུབ་ལས་གསུམ་གྱི་བསྐྱེད་རིམ་ལ་མངའ་བརྙེས་པའི་སྐྱེས་ཆེན་དུ་མ་བྱོན་
པ་སྟེ། རིམ་གཉིས་སྔགས་ཀྱི་རྣལ་འབྱོར་པ་གཏེར་སྟོན་ནམ་མཁའ་དབང་
ལྡན་རབ་བྱུང་བཅུ་གསུམ་པའི་ནང་བྱུང་སྟེ་བསྟན་འགྲོའི་དོན་རྒྱ་ཆེར་མཛད།
གསུང་སྐྱེས་ཀྱི་སློབ་མ་མང་དུ་བྱུང་བར་གྲགས། དེའི་རྗེས་བོན་བརྒྱ་སྐུ་ཕྲེང་
རིམ་བྱོན་དང་ཁྱུང་མོ། སྦ( སྦྲ》སེར། མཁར་ནག་སྐུ་ཕྲེང་སོགས་ཀྱི་



• 98 ་ མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ཐུགས་ཁུར་གྱིས་བསྟན་པ་ཉམས་གསོ་དང་དབང་ལུང་ཁྲིད་གསུམ་གྱི་རྒྱུན་
བསྐྱངས། རབ་བྱུང་བཅོ་ ལྔ་ བའི་ ས་གླང་སྟེ་ སྤྱི་ལོ1889ལོར་ རྣམ་དག་
འདུལ་འཛིན་ པ་ སེ་ཀྱཱ་བླ་མ་ཚུལ་ ཁྲིམས་ བསྟན་འཕེལ་ རབ་ རྒྱས་འཁྲུངས།
ཤར་རྫ་བཀྲ་ཤིས་ རྒྱལ་མཚན་དང་བོན་བརྒྱ་གཡུང་དྲུང་ཕུན་ཚོགས་ སོགས་
བསྟེན་ཏེ་དབང་ལུང་ཁྲིད་གསུམ་གྱི་གདམས་པ་མང་པོ་ཐོབ། དེ་ཉིད་ཀྱིས་
སྡེ་འདི་ལེགས་པར་བསྐྱངས་ཏེ་འདུ་ཁང་ཀ་རིང་གཉིས་ཅན་ཞིག་དང་ཇ་ཁང་
ནང་ཆེན་སོགས་བཞེངས། འདུ་ཁང་ནང་དུ་སྨན་འདམ་ལས་གྲུབ་པའི་
སངས་རྒྱས་སྟོང་སྐུ་དང་ཀུན་བཟང་སྟོང་སྐུ། ཚེ་དབང་བོད་ཡུལ་མ་དང་ཞི་
ཁྲོ་དམ་པ་རིགས་བརྒྱ་གཉིས་སྦྲགས་སྒྲུབ་ཀྱི་སྲོལ་བཙུགས་པར་མ་ཟད་ད་དུང་
ཞི་ཁྲོ་དམ་པ་རིགས་བརྒྱའི་བཅའ་ཡིག་ཀྱང་བརྩམས། དེའི་རྗེས་བོན་བརྒྱ་
རིམ་བྱོན་བྱང་སྟོན་གྲུབ་པ་ནམ་མ་ཁའ་རྒྱལ་མཚན་སོགས་ཀྱིས་དབང་ལུང་ཁྲིད་
གསུམ་གྱི་རྒྱུན་མ་ཉམས་པར་བྱས། སྤྱི་ལོ1956ལོར་སླར་ཡང་འདུས་པ་སྤྱི་
ནས་འདུ་ཁང་ཀ་རིང་བཞི་ཅན་ཞིག་རྒྱ་བསྐྱེད་ཅིང་། སྐབས་དེར་འདུ་ཁང་
གྱན་བཞི་ཅུ་དང་ཇ་ཁང་རྒྱན་སོ་བཞི། གཟིམ་ཁང་དང་མཛོད་ཁང་བཅས་
བསྡོམས་པས་ཁང་བ་གྱན་བརྒྱ་ལྷག་ཡོད་ལ། སྔགས་འཆང་པ་བརྒྱར་ཉེ་བ་
ཡོད། བོན་བརྒྱ་བླ་མ་བྱང་སྟོན་གྲུབ་པའི་ནམ་མཁའ་རྒྱལ་མཚན་དང་བོན་
བརྒྱ་གཡུང་དྲུང་ཕུན་ཚོགས་ཀྱི་སྤྲུལ་སྐུ་ཚུལ་ཁྲིམས་བསྟན་འཛིན་དང་གཡུང་
དྲུང་ལྷུན་གྲུབ་རིན་པོ་ཆེ་བཅས་ཀྱིས་དབང་ལུང་ཁྲིད་གསུམ་གནང་། བོན་
སྡེ་འདི་རྒྱལ་བ་གཤེན་རབ་ཀྱི་རིང་ལུགས་བཞིན་དུ་སྒྲུབ་རྒྱུད་ཀྱི་སྲོལ་མ་ཉམས་
པར་ཁུངས་གཏུགས་ས་ནི་བོན་གྱི་གྲྭ་ས་ཡ་གྱལ་བཞིའི་ནང་གི་འདོན་ཆོས་
རྣམས་གཤེད་ཚང་དང་འབུད་རྡུང་སོགས་གྲུ་ཚང་ཡིན་ཟེར་བ་བཞིན་སྔོན་གྱི་



ཁྲི་ཀའི་སེ་ཀྱཱའི་བོན་སྔགས་བདུད་འདུལ་མེ་རུ་འཁྱིལ་གླིང༌། : 99 ་
ལུགས་སྲོལ་མ་ཉམས་པར་གནས་ཡོད། ཁྱད་པར་དུ་སྦ་སེར་པཎྜི་ཏས་ཁྲོ་བོ་
གཙོ་མཆོག་གི་བཅའ་ཡིག་རྩོམ་གནང་མཛད་པ་སོགས་སྐུ་དྲིན་ཆེ་བར་གླེང་།
སྐུ་གསུང་ཐུགས་རྟེན་གྱི་སྐོར་ལ། འདུ་ཁང་ནང་དུ་སྨན་འདམ་ལས་གྲུབ་
པའི་སངས་རྒྱས་སྟོང་སྐུ་དང་། ཀུན་བཟང་སྟོང་སྐུ། ཀུན་བཟང་ཞལ་ལྔ་
ཕྱག་བཅུའི་འབག་སྐུ། ཚེ་དབང་རིག་འཛིན་གྱི་འབག་སྐུ། ཁྲོ་བོ་གཙོ་
མཆོག་དང་མཛད་བཅུ་སོགས་སྤྱན་ཐང་བཅོ་ལྔ་ཙམ། རྗེ་གསུང་འབུམ་དང་
མཛོད་ལྔ། བོན་སྐྱོང་ཨ་བསེ་རྒྱལ་པོའི་འབག་སྐུ་སོགས་བཞུགས། ད་དུང་
མཆོད་རྫས་དང་འཆམ་ལཱ། ཞལ་འབག་སོགས་ཆ་ཚང་ཡོད། ང་བརྒྱུད་
དང་རིག་གནས་གསར་བརྗེ་ཆེན་པོའི་འགུལ་བསྐྱོད་ནང་སྐུ་གསུང་ཐུགས་རྟེན་
ཚང་མ་རྩ་མེད་དུ་བཏང་ཡང་། ཏང་གི་ཆོས་ལུགས་སྲིད་ཇུས་བཟང་པོ་
དངོས་འབེབས་བྱས་རྗེས། པཎ་ཆེན་རིན་པོ་ཆེ་སྐུ་ཕྲེང་བཅུ་བའི་ཐུགས་ཁུར་
འོག་དགོན་སྡེ་འདི་ཉིད་ཐོག་མའི་ཆོས་སྒོ་འབྱེད་པའི་གྲས་སུ་བཞག་ནས་བོན་
རྒྱ་བླ་མའི་ཐུགས་ཁུར་དང་རྒྱབ་སྐྱོར་འོག་འདུ་ཁང་གསར་བ་ཀ་རིང་བཞི་ཙན་
དང་གཟིམ་ཁང་། གཉེར་ཁང་། ལྷ་ཁང་། ཇ་ཁང་བཅས་ཁང་བ་གྱན་
བརྒྱ་ལྷག་ལེགས་གྲུབ་བྱུང་། འདུ་ཁང་ནང་དུ་རྗེ་ཡབ་སྲས་གསུམ་གྱི་འབག་
སྐུ་དང་། ཀུན་བཟང་། རྣམ་མཁྱེན། སྨྲ་སེང་། ཁྲོ་བོ་གཙོ་མཆོག་
བཅས་ཀྱི་ འབག་ སྐུ་ ཁྲུ་ དགུ་ ཙམ་ རེ་ བཞེངས་ ཡོད། ཀུན་ བཟང་ དང་།
མཛད་བཅུ། བྱམས་པ། ཚོགས་ཞིང་སོགས་རྒྱུན་ཐང་བཅོ་བརྒྱད་ཙམ་
རྗེའི་གསུང་འབུམ་དང་བཀའ་བསྟན་འགྱུར་སོགས་བཞུགས། ཟངས་སྐུ་
ལས་གྲུབ་ པའི་སྟོང་ སྐུ་ དང་ མཆོད་རྫས། ལག་ རྔ་ བཅུ། སྦུབ་ཆ་ བཅུ།
སྒྲོག་ལུང་། དུང་ཆེན་སོགས་ཆ་ཚང་བ་ཡོད། ཆོས་ཐོག་གི་སྐོར་ལ། ཟླ་



·f00.，
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
མ
་ཅི་ལས་
རེར་ཚེས་བཅུ་དང་བསྐང་བ་ཆག་མེད་དང་ཟླ་གསུམ་པའི་ཚེས་ཉེར་ལྔ་ནས་
ཉེར་དགུ་བར་ཀུན་བཟང་ཚོགས་སྟོང་། སྤྱི་འདུལ་ཚོགས་སྟོང་། བཙན་
ཚོགས་སྟོང་། བསྐང་སྒྲུབ་ཁྲི། སྣང་སྲིད་ཞི་ཆེན་གྱི་སྦྱིན་སྲེག་བཅས་དང་།
ཟླ་བཞི་བའི་ཚེས་བཞི་ནས་ལྔ་བར་ངན་སོང་སྐྱེ་སྒོ་གཅོད་པའི་སྟོང་མཆོད།
ཚེས་བདུན་ནས་བཅུ་བར་ཀུན་བཟང་རྒྱལ་བ་རྒྱ་མཚོའི་ཆོ་ག་དང་སྨྱུང་གནས།
ཚེས་བཅུ་ གཅིག་ནས་བཅུ་གསུམ་ བར་ མཆོད་ པ་འབུམ་ དང་ མཆོད་མེ་ཁྲི།
ཚེས་ཉི་ཤུ་ནས་ཉེར་བཞི་བར་ཚེ་དབང་དང་ཞི་ཁྲོ་སྦྲགས་སྒྲུབ་ཀྱི་སྟོང་མཆོད་
གསུམ་བཅས་ཡོད། ཟླ་དགུ་བའི་ཚེས་ཉེར་ལྔ་ནས་ཉེར་དགུ་བར་བསྐང་སྒྲུབ་
ནང་དུ་ ཀུན་ བཟང་ སྟོང་ཚོགས་ དང་། སྤྱི་འདུལ་ སྟོང་ བཙན་ སྟོང་
བཅས་བསྒྲུབ། ཟླ་བཅུ་བའི་ཚེས་བརྒྱད་ནས་བཅུ་བཞི་བར་ཁྲོ་བོའི་སྒྲུབ་ཆེན།
ཁྲོ་བོ་བརྒྱ་འདོན་དང་གཟེ་མ་སྟོང་འདོན། འཆམ་བཅས་ཡོད། འཆམ་
སྐོར་ལ་ཚོགས་འཆམ་བརྒྱུད། མཆོད་པ་ཆེ་ཆུང་བཞི། བདུད་ལྷ་མོ། བྱ་
སེང་། རྣམ་ སྲས། གཟེ་ རྒྱུད་ སྤར་ གསུམ། ཨ་ བསེ་ དམག་ དཔོན།
སྤྱོད་པ་བ་དང་ཀེང་རུས་རྨ་རྒྱལ། སྲིན་པོ། གོ་ལྔ་ལོར་བོན་བརྒྱ་རིན་པོ་ཆེ་
ནས་གསར་དུ་བསྣན་པའི་དགྲ་ལྷའི་རྒྱལ་མོ་དང་ཆོས་རྒྱལ་ཡབ་ཡུམ་བཅས་
འཆམ་སྐོར་བཅུ་གཉིས་ཡོད། འདིའི་ནུབ་ཕྱོགས་སུ་སྒོ་མང་མཆོད་རྟེན་དང་
ལྷོ་ནུབ་ན་སྟག་ལྷའི་མཆོད་རྟེན་གཉིས་འདབ་སྐྱོར་གྱི་ཚུལ་དུ་ཡོད་པ། བོན་
བརྒྱ་གཡུང་དྲུང་ལྷུན་གྲུབ་རིན་པོ་ཆེ་མཆོག་གིས་ཐུགས་ཁུར་གནང་སྟེ་བསྐྱར་
བཞེངས་མཛད་ཅིང་། ཤར་རི་ལབ་རྩེ་སྒང་ཟེར་བར་དགྲ་ལྷའི་དཔལ་མཁར་
བཅུ་གསུམ་ཡོད་པ་དད་ལྡན་མང་ཚོགས་ཀྱི་རེ་འདོད་ལྟར་མེ་ཕོ་བྱི་བའི( སྤྱི་ལོ་
1993)ལོའི་ཟླ་ལྔ་བའི་ཚེས་དགུ་ཉིན་མཁས་དབང་བོན་བརྒྱ་རིན་པོ་ཆེ་དགེ་



ཁྲི་ཀའི་གླིང་ཚ་དགོན་བསམ་གཏན་གླིང་།
101 •
ལེགས་ལྷུན་གྲུབ་རྒྱ་མཚོས་སླར་གསོ་མཛད། ད་ལྟ་གྲུབ་ཆེན་བོན་བརྒྱ་རིན་
པོ་ཆེ་དགེ་ལེགས་ལྷུན་གྲུབ་རྒྱ་མཚོ་དང་བོན་བརྒྱ་རིན་པོ་ཆེ་གཡུང་དྲུང་ལྷུན་
གྲུབ་གཉིས་ཀྱི་ཐུགས་ཁུར་འོག་བོན་སྔགས་ཆེ་ཆུང་བརྒྱད་ཅུ་ལྷག་གིས་སྔོན་གྱི་
ཕྱག་སྲོལ་ཇི་ལྟ་བ་བཞིན་ཆོས་སྤྱོད་སོགས་བྱ་བ་ཅི་རིགས་གོང་འཕེལ་དུ་འགྲོ་
བཞིན་པའི་སྐབས་ལགས་སོ། །
གླང་ཚ་དགོན་བསམ་གཏན་གླིང་། །
སྡེ་འདི་ནི་ཁྲི་ཀ་རྫོང་ཏུང་གུག་ཞང་ནས་ཤར་ཕྱོགས་སུ་སྤྱི་ལེ་དགུས་ཆོད་
པའི་སར། གླིང་ཚ་ཚོ་བདུན་གྱི་མངའ་ཁོངས་སུ་ཆགས་ཡོད། སྡེ་འདི་
ཐོག་མར་རབ་བྱུང་བཅུ་གཅིག་པའི་ནང་དུ་ཤངས་བླ་མས་སྒང་མཐའི་ཆུ་མགོ་
སྒང་དུ་གསར་འདེབས་མཛད་དེ། མཚན་ལ་རི་ཁྲོད་བསམ་གཏན་གླིང་ཞེས་
གསོལ། གྲུབ་མཐའ་ནི་དགེ་ལུགས་པའི་སྒྲུབ་སྡེ་ཞིག་ཡིན། དེར་ལོ་ངོ་
སུམ་བརྒྱ་ལྷག་གི་ལོ་རྒྱུས་མངའ་ཞིང་དགེ་འདུན་པ་ལྔ་བཅུ་ལྷག་འདུས་པའི་
སྐབས་ཀྱང་བྱུང་བར་གྲགས། དུས་དེར་ཤངས་བླ་མས་འདུ་ཁང་དང་ལྷ་ཁང་
གྲྭ་ཤག་སོགས་རྟེན་བཞེངས་གང་ལེགས་མཛད་པར་མ་ཟད། འགྲིག་ལམ་
ཀུན་སྤྱོད་སོགས་འདུལ་བའི་གཞུང་བཞིན་བཅོས་པས་ཆོས་ལྡན་གྱི་བྱ་བ་རྣམས་
ཡར་ལྡན་དུ་མཆིས། དེ་ནས་རྐྱེན་འགའ་ཞིག་གིས་སྣང་མཐའི་ས་དཀྱིལ་དུ་
སྤོས། དེར་ཅུང་མ་འགོར་བར་ཡང་གླང་ཚ་ཞོལ་མའི་ཉེ་འདབས་ཀྱི་གླང་
ཚའི་མཐོན་པོ་ཉི་མ་སྒང་དུ་སྤོས། གནས་དེར་རབ་རྒྱལ་ས་ཁྱི(སྤྱི་ལོ1958)
ལོའི་བར་དུ་གཏན་ཆགས་བྱུང་། དགོན་བདག་གི་བླ་ མར་ སུམ་པ་ཆོས་
འབྱུང་དང་མདོ་སྨད་ཆོས་འབྱུང་རྣམས་སུ་ཤངས་བླ་མ་ཞེས་མཚན་ཙམ་ལས་མི་



་ 102 ： མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
སྣང་བས་མཚན་དང་ལོ་རྒྱུས་སོགས་ཞིབ་ཏུ་མ་ངེས་ཀྱང་འཁྲུངས་ཡུལ་ཤངས་ཚོ་
བ་ཡིན་པས་ཤངས་བླ་མ་ཟེར་ཞེས་ངག་སྒྲོས་ཙམ་ཡོད་ཀྱང་ཤངས་ཚོ་བ་དེ་ད་ལྟ་
གར་ཡོད་འཆད་དཀའོ། ། སྐུ་ཕྲེང་ཕྱི་མ་རྣམས་དགོན་པ་འདིར་ཕེབས་མ་
མྱོང་ཟེར། དགོན་ སྡེ་ འདིའི་ རྟེན་ བཞེངས་འཛུགས་ སྐྲུན་ གྱི་ ཕྱོགས་ ལ།
འདུ་ཁང་བཟོ་བཀོད་ཕུན་སུམ་ཚོགས་པའི་ནང་རྟེན་གཙོ་བོར་གདོང་གྲལ་གྱི་
དབུས་ཕུགས་སུ་བླ་མ་དགེ་འདུན་དང་བཅས་པའི་ཐུགས་དམ་གྱི་རྟེན་སྟོན་པའི་
སྐུ་བརྙན་ཁྲུ་གང་བ་བྱིན་ཅན། གཞན་དུས་གསུམ་སངས་རྒྱས་དང་ཚེ་ལྷ་
རྣམ་ གསུམ། སྨན་ བླ་ བདེ་ གཤེགས་ བརྒྱད། རྗེ་ ཡབ་ སྲས་ གསུམ་
སོགསརྟེན་བྱིན་ཅན་མང་པོ་དང་། བཀའ་འགྱུར་དང་གསུང་འབུམ་དུ་མ།
མཐའ་སྐོར་དུ་གྱུན་ཐང་གིས་ཡོངས་སུ་གང་པ་བཞུགས། གྲྭ་ཤག་བཅུ་གསུམ་
དང་གྲྭ་པ་ཆེ་ཆུང་ཉེར་བདུན་བཞུགས། ཆོས་ཐོག་གི་རིམ་པ་ལ། དུས་
འབྲེལ་གསོ་སྦྱོང་། རྒྱ་ལོའི་སྨོན་ལམ་ཆེན་མོ། ཟླ་གསུམ་པར་མཆོད་པ།
བཞི་བའི་ཀུན་རིག་སྒྲུབ་མཆོད་བདག་འཇུག་སྦྱིན་སྲེག་དང་བཅས་པ། བཅུ་
བའི་ལྔ་མཆོད། བཅུ་གཅིག་པའི་གཏོར་སྒྲུབ་བཅས་ཡོད། དགོན་པར་
དབང་བའི་ས་ཞིང་མུའུ་དྲུག་ཅུ་ལྷག་དང་ནོར་བཅོ་ལྔ་ཙམ། ར་མ་ཉི་ཤུ་ལྷག་
ཡོད་པ་ལ་བརྟེན་ནས་དགོན་པའི་ཆོས་ཐོག་གི་འགྲོ་སོང་སོགས་ལ་རང་ཁ་རང་
གསོ་བྱེད་བཞིན་དམ་ཆོས་འཛིན་སྐྱོང་སྤེལ་གསུམ་གནང་བའི་སྐབས་ཤིག་ན་ང་
བརྒྱད་དང་རིག་གསར་གྱི་ལས་འགུལ་བྱུང་སྟེ་ལྷག་མེད་བཟོས།
ཏང་གི་ཆོས་ལུགས་དད་མོས་རང་དབང་གི་སྲིད་ཇུས་ལག་བསྟར་བྱས་
རྗེས། སྤྱི་ལོ1985ལོར་དད་ལྡན་མང་ཚོགས་ཀྱི་རེ་འདུན་ལྟར་དགོན་པ་
བསྐྱར་བཞེངས་ཀྱི་ཆོག་མཆན་བཀོད་པས། སྔོན་གྱི་ དགོན་གནས་ལས་



ཁྲི་ཀའི་གླང་ཚའི་སྔགས་ཁང་དར་རྒྱས་གླིང་།
： 103:
གནས་སྤོས་ཏེ་གླང་ཚ་གོང་མའི་སྟོད་དུ་གཏེར་ལུང་མདུན་ཟེར་བའི་སར་གནས་
གཞི་གསར་དུ་བཏིངས། འདི་ནི་དགོན་གནས་སྤོ་ཐེངས་བཞི་བ་ཡིན། སྡེ་
པ་སོ་སོའི་དད་ལྡན་མང་ཚོགས་དང་འབྱོར་ལྡན་གྱི་སྦྱིན་བདག་རྣམས་ཀྱིས་
མཐུན་རྐྱེན་སྦྱར་བ་ལ་བརྟེན་ནས་འདུ་ཁང་གྱན་བཅོ་ལྔ་དང་ཇ་ཁང་རྒྱུན་ལྔ།
གྲྭ་ཤག་བརྒྱུད་བཅས་བཞེངས་པར་མ་ཟད། འདུ་ཁང་གི་ནང་རྟེན་དུ་སྟོན་
པ་དང་རྗེ་སྐུ། ཇོ་བོ་རྗེ་གསུམ་གྱི་སྐུ་མི་ཚད་ཙམ། རྗེ་ཡབ་སྲས་གསུམ་དང་
བླ་མཆོད་ཚོགས་ཞིང་རྒྱུན་ཐང་ལྔ། བཀའ་འགྱུར་དང་རྗེའི་གསུང་འབུམ་ཆ་
ཚང་བཅས་བཞུགས་སོ། ། དེང་གི་དུས་འདིར་གྲྭ་པ་བཅུ་གྲངས་གཉིས་ལྷག་
གིས་སྔོན་མའི་ཕྱག་རྒྱུན་ཉམས་པ་སླར་གསོ་སྒོས་ཆོས་རྒྱུན་སྤེལ་བཞིན་པའི་
སྐབས་ལགས་སོ། །
གླང་ཚའི་སྔགས་ཁང་དར་རྒྱས་གླིང་།
སྡེ་འདི་ནི་ཁྲི་ཀ་རྫོང་སྲིད་ནས་ཤར་ལྷོའི་ཕྱོགས་སུ་སྤྱི་ལེ་བཅུ་གཅིག་གམ།
ཏུང་གུག་ཞིང་ནས་ཤར་བྱང་ཕྱོགས་སུ་སྤྱི་ལེ་བརྒྱད་ཀྱིས་ཆོད་པའི་གླང་ཚ་ཞོལ་
མར་གནས་ལ། སྔོན་ཆད་གླང་ཚ་དང་སེ་ཀྱུ་ལན་འགྲོའི་ཀ་རྒྱུ་བཅས་སྡེ་བ་
གསུམ་གྱི་རྙིང་མའི་སྒྲུབ་སྡེ་ཡིན།
སྡེ་འདི་ཐོག་མར་ཆགས་པའི་དུས་ནི་ཡོན་རྒྱལ་རབས་ཀྱི་སྐབས་ཡིན་
ཟེར་ཡང་ངག་རྒྱུན་ཙམ་ལས་ཁུངས་གསལ་བོར་མི་སྣང་བས་འདིར་ལོ་ཚིགས་
སོགས་འབྲི་རྒྱུ་མ་བྱུང་ངོ༌། །ཕྱིས་སུ་སྤྱི་ལོ1685ལོར། གྲུབ་དབང་པདྨ་
རིག་འཛིན་གྱིས་ཁམས་རྫོགས་ཆེན་བསམ་གཏན་ཆོས་ གླིང་བཏབ་ནས་ལོ་
འགའ་ཤས་འགོར་རྗེས་ཁོང་གི་དངོས་སློབ་ཅིག་གིས་རྫོགས་པ་ཆེན་པོའི་རིང་



： 104
མཚོ་ལྷོ་ཁུལ་གྱི་དགོན་སྡེ་ཁག་ནི་ལོ་རྒྱུས་སྙིང་བསྡུས།
ལུགས་སྡེ་འདིར་བཙུགས་ཞེས་པའང་ངག་རྒྱུན་ལས་མི་སྣང་བས་མཚན་དང་
དུས་སོགས་འགོད་རྒྱུ་གསལ་བོ་མ་རྙེད། གང་ལྟར་ཡང་ད་ལྟའི་བར་འདོན་
རྟ་དབྱངས་གསུམ་དང་ཆོ་ག་ཕྱག་ལེན་རྣམས་ཁམས་རྫོགས་ཆེན་གྱི་བརྒྱུད་པ་མ་
ཉམས་པར་ཉམས་ལེན་བྱེད་བཞིན་གདའོ། ། དེའི་རྗེས་ཏིང་ཀྱཱ་སྙན་གྲགས་
རྒྱ་མཚོས་ཀྱང་རྫོགས་ཆེན་གྱི་ལྟ་བ་ཇེ་ལེགས་ངོས་གཙང་གི་སྲོལ་བཙུགས་ཞེས་
བཤད་ལ། དེ་ལས་གཞན་ད་དུང་རྙེ་ཐམས་ཅད་མཁྱེན་པས་ཀྱང་ཞབས་རྟེན་
བསྒྲུབ་ཕྱིར་གླང་ཚའི་སྔགས་མང་ཞུས་པས་ཕན་ཚུན་ལ་འབྲེལ་བ་ལེགས་པོ་བྱུང་
སྟེ་ཁོང་སྨིན་གླིང་བཀའ་བརྒྱད་ཀྱི་སྦྱིན་བདག་བྱས། ཁོང་གིས་གླིང་ཚ་ལའང་
རིག་འཛིན་རྩ་གསུམ་དང་ཁྱིམ་པར་བསྙེན་གནས་ངོས་གཙང་གི་སྲོལ་སོགས་
བཙུགས་ཞེས་ཟེར་སྐད། 《མཚོ་སྔོན་ནང་བསྟན་དགོན་པའི་ལོ་རྒྱུས》ལྟར་
ན། སྔགས་ ཁང་ འདི་ སྤྱི་ལོ་1939ལོར་ ཐོག་ མར་ བཏབ་ལ། སྤྱི་ལོ
1956ལོར་སྔགས་པ་ཞེ་བཞི་དང་སྔགས་ཁང་གྱན་ཉི་ཤུ་ལྷག་ཡོད་ཅེས་བཤད་
ཡོད་དོ། །
རྟེན་བཞེངས་དང་ཆོས་སྤྱོད་ཀྱི་སྐོར་ལ། སྡེ་འདིར་དེ་སྔ་འདུ་ཁང་
གྱན་དགུ། བཙན་ཁང་གྱན་གསུམ། ཇ་ཁང་རྒྱུན་ལྔ། གཉེར་ཁང་དང་
མཛོད་ཁང་སྤྱན་ལྔ་བཅས་ཡོད། ནང་རྟེན་ལ་སློབ་དཔོན་པདྨའི་སྨན་སྐུ་ཆེ་
བ་གཅིག ཆུང་བ་འགའ། མ་གཟའ་རྡོར་གསུམ་གྱི་སྐུ་འགངས་ཆེ་བ་
གཅིག ་གྱན་ཐང་ལ་སྐྱབས་འགྲོའི་ཚོགས་ཞིང་། གསང་བདག་དཔལ་
རིའི་ཞིང་བཀོད། ལྟུང་བཤགས། ཐུགས་རྗེ་ཆེན་པོ་དང་གདུགས་དཀར་
ཕྱག་སྟོང་སྤྱན་སྟོང་། གསང་བདག་འཁོར་ཆེན་བཅས་དང་། གསུང་ལ་
ཡུམ་རྒྱས་འབྲིང་བསྡུས་གསུམ་སོགས་བཞུགས། ཆོས་ཐོག་ལ་ སྔགས་ པ་



ཁྲི་ཀའི་རོང་ཞིས་དགོན་ཨ་དར་ཆོས་འཕེལ་གླིང་། : 105 ，
རྣམས་རྒྱུན་དུ་ རང་ཡུལ་ནས་ལས་ཀར་ཞུགས་བཞིན་ལོ་རེར་ཐེངས་བཞིར་
མཉམ་དུ་འཚོགས་པ་ཡིན་ཏེ། རྒྱུ་ལོའི་ཚེས་གསུམ་ནས་བཅོ་ལྔའི་བར་གྱི་
ཆོས་ཐོག་སྐབས་སུ་ཉེ་འབྲེལ་གྱི་སྡེ་བ་སོ་སོ་དང་ཀོསནན་སོགས་ཀྱི་ཚོ་བ་འགའ་
ཡང་ཞུགས་སོ། ། བཞི་བའི་སྨྱུང་གནས་ནི། སྔགས་ཁང་འདིའི་ཁོངས་
གཏོགས་གླིང་ཚ་དང་ལན་འགྲོ་འི་ཀ་རྒྱ་བཅས་ཀྱི་མང་ཚོགས་རྣམས་འདུས་ནས་
ཉིན་གསུམ་ལ་སྨྱུང་གནས་བསྲུང་ངོ༌། ། དགུ་བའི་ཆོས་ཐོག་ཉིན་གསུམ།
བཅུ་པའི་ཆོས་ཐོག་ཉིན་དགུ་བཅས་སོ། ། གཞན་ཡག སྨིན་གླིང་བཀའ་
བརྒྱད། ཨོ་རྒྱན་སྟོང་མཆོད། ཆོས་སྐྱོང་བསྐང་བ་སོགས་ལོ་རེར་ཆག་མེད་
ཡིན་ནོ། ། དེ་ལྟར་རྒྱལ་དབང་པད་མའི་རིང་ལུགས་འཛིན་སྐྱོང་སྤེལ་གསུམ་
ལ་གཞོལ་ བའི་དུས་དེར། ང་བརྒྱད་དང་རིག་གནས་གསར་བརྗེའི་རླུང་
འཚུབ་བྱུང༌སྟེ་ལུང་རྟོགས་གཉིས་ཀྱི་བསྟན་པ་ལ་སྨྲ་མི་ཤེས་པའི་ཆག་སྐྱོན་
ཐེབས་སོ། །
ཏང་གི་སྐབས་བཅུ་གཅིག་པའི་གྲོས་ཚོགས་ཐེངས་གསུམ་པའི་ཚུན་ལ་
ཆོས་དད་རང་དབང་གི་སྲིད་ཇུས་ཀྱི་འོད་ཟེར་གངས་ལྗོངས་ཡོངས་ལ་འཕྲོས་པ་
དང་མཉམ་དུ་ཡང་བསྐྱར་དད་ལྡན་མང་ཚོགས་ཀྱི་རེ་བ་ལྟར་སྤྱི་ལོ1965ལོར་
གོང་རིམ་གྱིས་ཆོག་མཆན་བཀོད་པ་བརྒྱུད་ཆོས་ཀྱི་མཛད་སྒོ་ངོས་གཙང་སྒོས་
སླར་ཡང་སྤེལ་ བར་མ་ཟད། སྔགས་པ་བཞི་བཅུ་ལྷག་གིས་རང་ཁ་རང་
གའི་སྒོ་ནས་ཆོས་ལུབ་ས་ཀྱི་བྱ་འགུལ་སྤེལ་བཞིན་པའི་སྐབས་ལགས་སོ། །
རོང་ཞིས་དགོན་ཨ་དར་ཆོས་འཕེལ་གླིང་།
དགོན་སྡེ་འདི་ནི་ཁྲི་ཀའི་རྫོང་མཁར་ནས་ཤར་ལྷོའི་ཕྱོགས་སུ་སྤྱི་ལེ་བཅུ་



.i06： མཚོ་ལྷོ་ཡུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
གསུམ་དང་ཕྱེད་བགྲོད་པའི་སའི་ཆ། དེང་གི་ཏུང་གུག་ཞང་ནས་ནུབ་བྱང་
ཕྱོགས་སུ་སྤྱི་ལེ་གསུམ་གྱི་སར། ཀོ་ར་དང་སྟག་ར་ཟེར་བའི་ལུང་བ་གཉིས་ཀྱི་
ཆུ་རྒྱུན་གཅིག་ཏུ་འདྲེས་མཚམས་ཀྱི་མདོར་ས་འཛིན་གྱི་དབང་པོ་གླང་ཆེན་བག་
ཕེབས་པ་ལྟ་བུའི་ཕང་བ་རུ་རྒྱུ་སྐར་ས་ལ་བཀྲམ་པ་བཞིན་སེམས་ཅན་གྱི་བསོད་
ནམས་ཀྱི་དཔལ་དུ་སྨིན་ནོ། ། གྲུབ་མཐའ་ནི་མདོ་སྔགས་གཞུང་ལུགས་
མཐའ་དག་གདམས་པར་ཤར་བའི་འཇམ་མགོན་བླ་མ་ཙོང་ཁ་པ་ཆེན་པོའི་རིང་
ལུགས་དྲི་མེད་འཛིན་ཅིང་། གཞི་གང་ལས་ གྱེས་པའི་མ་དགོན་ནི་ལཱ་ མོ་
ཞབས་དྲུང་གིས་བཏབ་པའི་བདེ་ཆེན་དགོན་པ་ཉིད་ཡིན། སྒྲུབ་སྡེ་འདི་ཉིད་
ཕྱག་འདེབས་མཛད་པ་པོ་ནི་ལན་འགྲོའི་ཀྲུའུ་ཨ་ལགས་ཞུ་བ་དེ་ཡིན། ཁོང་
གིས་རབ་དྲག་ཤིང་སྟག(སྤྱི་ལོ1674)ལོར་ཀོ་རའི་ཆུ་འགྲམ་ཇོ་བོའི་འདབས་
སུ་གཞི་བཏིངས་ནས་དགོན་པའི་མཚན་ལ་ཨ་དར་ཆོས་འཕེལ་གླིང་ཞེས་གསོལ།
ཐོག་མར་དགོན་པ་གསར་འདེབས་ཀྱི་དུས་སུ་ཚུལ་ཁྲིམས་གཙང་བ་བདུན་ཕྲག་
ཅིག་འདུས་ཤིང་། ཐུན་མོང་ནས་སྤྱི་ཁང་རྒྱན་གསུམ་དང་བགཟིམ་ཁང་གྱོན་
གཉིས་བཅས་བཞེངས། གཟའ་སྐར་བཟང་པོའི་ཉིན་བཀྲ་ཤིས་གསོ་སྦྱོང་
དང་འབྲེལ་ལམ་རིམ་ཆེན་མོའི་བཤད་ལུང་རྒྱས་པའི་དབུ་བཙུགས་ནས་ཟླ་ཕྱེད་
ཙམ་ལ་གསུངས། རིམ་གྱིས་དཔལ་རྡོ་རྗེ་འཇིགས་བྱེད་ལྷ་བཅུ་གསུམ་གྱི་རས་
བྲིས་ལ་བརྟེན་པའི་དཀྱིལ་འཁོར་སྒྲུབ་མཆོད་རྒྱུད་སྟོད་ཀྱི་ཕྱག་ལེན་ལྟར་གསར་
འཛུགས་མཛད། མགོན་ཁང་དུ་རྗེའི་ཐུགས་དམ་གྱི་ལྷ་ལྔ་དང་མགོན་ཆོས་ལྷ་
གསུམ་གྱི་འབག་སྐུ་བྱིན་རླབས་ཀྱི་དྲོད་འབར་བ་ སོགས་བྱིན་ཅན་མང་དུ་
བཞུགས་སོ། ། བ་ག་ཟླ་བའི་ཚེས་གཅིག་གི་ནངས་མོར་གསོལ་དཔོན་ལ་ཁྱོད་
ཀྱིས་ལྟོས་དང་ཤར་ཕྱོགས་སུ་མགོན་པོ་སྤྲུལ་པའི་བྱ་རོག་ལྡིང་བ་མི་མཐོང་ངམ།



ཁྲི་ཀའི་རོང་ཞིས་དགོན་ཨ་དེར་ཆོས་འཕེལ་གླིང༌། ： 107
ཁྱོད་ཚོས་རོང་བོ་བླ་མ་བསུ་བའི་གྲབས་གྱིས་ཤིག་གསུངས་ནས་ཕྱག་ཏུ་བདུག་
སྤོས་ཐོགས་ཏེ་སྡུན་བསུས། དགེ་འདུན་མང་པོས་ཀྱང་བསུ་བའི་བཀོད་པ་
མང་དུ་བཤམས། ཉི་དྲོས་ཀྱི་དུས་སུ་དགེ་སློང་གཞོན་ནུ་བྱ་བཏང་བའི་ཆོས་
སུ་ཞུགས་པ། སྐུ་ལ་ཚུལ་ཁྲིམས་ཀྱི་དྲི་ངད་འཐུལ་བ་ཞིག་སླེབས་བྱུང་བ་དེ་ལ་
རྗེ་ཉིད་ཀྱིས་ཕྱག་འབུལ་དང་མཇལ་ཁ་ཞུས་ནས་གཟིམ་ཁང་ཉི་འོད་རང་འཁྱིལ་
དུ་སྤྱན་དྲངས། གསུང་གླེང་ཞིབ་ཏུ་གནང་བས་མཁས་པ་ཆེན་པོར་འདུག་
ཅེས་གསུངས། རྗེ་འདི་ཉིད་ཀྱིས་སྔོན་ནས་ཐུགས་སྨོན་མཛད་པ་ལྟར་རོང་
བོའི་བླ་མ་སྟེ་རོང་ཞིས་བློ་བཟང་འཕྲིན་ལས་རྒྱ་མཚོ་ཞུ་བ་འདི་ལ་དགོན་མགོ་
ཕུལ་ནས་རང་ཉིད་རི་ཁྲོད་འགྲིམས་པར་སོང་ངོ་། ། དེ་ནས་བཟུང་བླ་མའི་
མཚན་དགོན་པར་ཐོགས་ནས་ཀུན་གྱིས་རོང་ཞིས་གྲྭ་ཚང་ཞེས་འབོད་དོ། །
དེ་ནས་བློ་བཟང་འཕྲིན་ལས་རྒྱ་མཚོས་འཇམ་དབྱངས་ལྷ་ཁང་དུ་སངས་རྒྱས་
སྟོང་སྐུ་དང་མགོན་ཁང་སོགས་སྐུ་གསུང་ཐུགས་རྟེན་གསར་བཞེངས་གང་མང་
མཛད་དེ་བསྟན་པ་ལ་བྱ་བ་རྒྱ་ཆེན་པོ་བྱས་ཏེ་དགོན་སྡེ་བསྐྱངས། སྐབས་
དེར་དགེ་འདུན་ཞལ་གྲངས་སུམ་ཅུར་སླེབས་ཟེར། དེའི་རྗེས་སྐུ་ཕྲེང་དྲུག་པ་
བསྟན་འཛིན་གྲགས་པ་རྒྱ་མཚོའི་སྐབས་དགོན་ སྡེ་འདིར་བདག་སྐྱོང་གང་
ལེགས་མཛད་དེ་འགྲིག་ལམ་དམ་པོར་བཅོས་ཤིང་དབུས་སུ་ཕེབས་ནས་རྒྱལ་
དབང་སྐུ་ཕྲེང་ཞིག་གི་གདུང་རུས་ཨ་ཡིག་རང་བྱོན་དང་གཞུང་ནས་གནང་བའི་
བཀའ་འགྱུར་དང་ཙོང་ཁ་བརྒྱད་ཅུའི་ཞལ་ཐང་སོགས་རྟེན་སྣ་འགངས་ཆེན་
མང་པོ་གདན་དྲངས། དེའི་རྗེས་སྐུ་ཕྲེང་བརྒྱད་པ་གྲགས་པ་རྒྱལ་མཚན་གྱིས་
རང་དགོན་དུ་འདུ་ཁང་གསར་བཞེངས་དང་དབང་ལུང་གང་མང་གསུངས།
དེའི་རྗེས་མས་རང་དགོན་དུ་ཇ་ཁང་དང་གཟིམ་ཁང་ སོགས་ བཟོས་ཤིང་།



་
་108 ： མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས། །
པཎ་ཆེན་ཐམས་ཅད་མཁྱེན་པ་ཆོས་ཀྱི་ཉི་མ་གནས་འདིར་གདན་དྲངས་ནས་
སེར་སྐྱ་ཡོངས་ལ་དབང་ལུང་དང་མཆོག་ཞལ་འཇལ་བའི་སྐུལ་བ་བསྩལ་བས་
འབངས་ཀྱིས་བསྔགས་པའི་དབྱར་རྔ་ཕྱོགས་ཀྱི་སྐལ་བཟང་འགྲིན་སྔོན་ཡོངས་
ཀྱི་དགའ་སྤྲོའི་བ།ཤོག་སྒྲོ་གཡོ་ཞིང་དད་གུས་ཀྱི་མངལ་ཁུར་ལྕི་བའོ། ། ལུང་
རྟོགས་ཀྱི་ཡོན་ཏན་ལ་མངའ་བརྙེས་པའི་རྗེ་གསེར་ཁང་པའང་དགོན་འདིར་
དངོས་སུ་ཕེབས་ནས་མཆོད་པ་རྒྱུན་འཛུགས་མཛད་ཅིང་འཆད་ཉན་གྱི་བྱ་
གཞག་མང་དུ་སྤེལ། ཁོ་ཚེ་རིན་པོ་ཆེ་ནས་ཉིད་ཀྱི་ཕྱག་རྫས་གང་ཡོད་ཕུལ་
ནས་སྔར་ཡོད་ཀྱི་ཀུན་རིག་རས་ཡོལ་གྱི་སྟེང་དུ་བྲིས་པའི་སྒྲུབ་མཆོད་དེ་རྡུལ་
ཚོན་དུ་བསྒྱུར། གཞན་ཡང་རྗེ་དགེ་འདུན་ཆོས་སྐྱོང་རྒྱ་མཚོ་དང་ཁྲི་ཀའི་ཨ་
ལགས་ཕུན་ཚོགས་རྡོ་རྗེ་འཆང་སོགས་སྐྱེས་ཆེན་དུ་མས་ལཱ་ མོ་སྤྲུལ་བའི་སྐུ་
གཙོས་དགེ་འདུན་འདུས་པ་རྒྱ་མཚོའི་ཚོགས་ལ་མི་ཏྲ་བརྒྱ་རྩ་དང་རིན་འབྱུང་
རྡོར་ཕྲེང་སོགས་ཀྱི་དབང་ལུང་མཐའ་ཡས་པ་གནང་བས་སྐྱེས་འགྲོ་རྣམས་ཀྱིས་
ཞི་དུལ་བག་ཡོད་ཀྱི་བརྟུལ་ཞུགས་ལྷུར་བླངས་ཤིང་གཏན་བདེ་དཔལ་ལ་འགོད་
པའི་མཛད་བཟང་ཡར་ལྡན་དུ་མཆིས་སོ། ། །
དགོན་སྡེ་འདི་འདེབས་པ་པོ་དང་སྐྱེས་ཆེན་དུ་མའི་རྣམ་ཐར་ལ། སྐུ་
ཕྲེང་དང་པོ་མཁས་མཆོག་དགེ་འདུན་རྒྱ་མཚོ་དང་གཉིས་པ་བློ་བཟང་ཆོས་
གྲགས་རྒྱ་མཚོ་བ་གཉིས་གྲྭ་ཚང་འདིར་འབྲེལ་བ་མ་བྱུང་བས་འདིར་ཡིག་ཚོགས་མ་
སྤྲོས་སོ། ། གསུམ་པ་བློ་བཟང་འཕྲིན་ལས་རྒྱ་མཚོ་ནི་གོང་དུ་བརྗོད་ཟིན་པ་
བཞིན་ཁྲི་ཀའི་ཕྱོགས་སུ་ཕེབས་ནས་དགོན་སྡེ་འདི་ལེགས་པར་བསྐྱངས་ཤིང་།
འཇམ་དབྱངས་ལྷ་ཁང་དུ་སངས་རྒྱས་སྟོང་སྐུ་དང་མགོན་ཁང་སོགས་སྐུ་གསུང་
ཐུགས་རྟེན་གསར་བཞེངས་གང་མང་མཛད། སྐབས་དེར་དགེ་འདུན་ཞལ་



ཁྲི་ཀའི་རོང་ཞིས་དགོན་ཨ་དར་ཆོས་འཕེལ་གླིང་། ： 109 •
གྲངས་མང་པོར་སླེབས། ཁོང་གིས་འདི་ལྟར་ཆོས་སྲིད་གཉིས་ ཆོར་གྱིས་
དགོན་པ་ཡར་ལྡན་དུ་བསྐྱངས་ནས་མཐར་དགུང་གྲངས་དྲུག་ཅུའི་སྐབས་ཞི་
བར་གཤེགས། སྐུ་ ཕྲེང་བཞི་བ་ གྲགས་པ་རྒྱ་མཚོ་ནི། མཚོ་སྔོན་པོའི་
ཕྱོགས་ནས་འཁྲུངས་པ་གངས་ཀར་ལུང་གིས་བླ་མར་བཀུར་ཏེ། དབུས་སུ་
ཕེབས་ནས་སྣར་ཐང་བཀའ་འགྱུར་སོགས་རྟེན་སྣ་མང་པོ་གདན་དྲངས་ནས་
ཕྱིར་རང་དགོན་དུ་ཕེབས། མཐར་དགུང་གྲངས་ལྔ་བཅུ་ལྷག་ཙམ་ལ་ཞི་བར་
གཤེགས། སྐུ་ཕྲེང་ལྔ་བ་གྲགས་པ་རྒྱལ་མཚན་ནི། ལན་འགྲོའི་ཨ་རིན་
རོང་བོ་ཚང་ནས་སྐུ་འཁྲུངས་ཤིང་ལཱ་མོ་ བདེ་ཆེན་དུ་སློབ་གཉེར་མཐར་ཕྱིན་
གནང་སྟེ་མཁས་པ་ཆེན་པོར་གྱུར། ལོ་གསུམ་རིང་བདེ་ཆེན་དཔོན་སློབ་ཀྱི་
ཁྲི་བསྐྱངས། ཁྲི་ཆེན་ སྤྲུལ་ སྐུའི་ཡོངས་འཛིན་ དུ་ བཞུགས། བཀྲ་ཤིས་
འཁྱིལ་དུ་གུང་ཐང་འཇམ་པའི་དབྱངས་ལ་མཇལ་ཁ་ཞུ་དུས་ཡོངས་འཛིན་ཡིན་
གསུངས་ནས་གནས་བཅུའི་ཕྱག་མཆོད་ཀྱི་ཕྱག་དཔེ་སོགས་གནང་། ཁོང་
གིས་རྟེན་འབྲེལ་ལེགས་པར་དགོངས་ནས་གནས་བརྟན་བཅུ་དྲུག་གི་གསེར་
ཐང་བཞེངས། གནས་བཅུའི་ཕྱག་མཆོད་གསར་འཛུགས་གནང་བ་སོགས་
སྐུ་དྲིན་ཆེ། དགུང་ལོ་རེ་དྲུག་ སྟེང་ཞི་བར་གཤེགས། སྐུ་ཕྲེང་དྲུག་པ་
བསྟན་འཛིན་གྲགས་པ་རྒྱ་མཚོ་ནི་ལན་འགྲོའི་ཨ་རིན་རོང་བོ་ཚང་དུ་ཡབ་རྟ་
མགྲིན་དང་ཡུམ་བོ་ཁོའི་སྲས་སུ་རབ་ཡིད་ལྕགས་སྟག (སྤྱི་ལོ1830) ལོར་
འཁྲུངས། ལཱ་ མོ་ བདེ་ཆེན་དུ་སློབ་གཉེར་གནང་སྟེ་དཔོན་ སློབ་ ཀྱི་ཁྲིད་
བསྐྱངས། སྒྲུབ་སྡེ་འདིར་བདག་སྐྱོང་གང་ལེགས་མཛད་པས་འདུལ་ཁྲིམས་
ཤིན་ཏུ་དམ། དབུས་སུ་ཕེབས་ཏེ་རྒྱལ་དབང་སྐུ་ཕྲེང་ཞིག་གི་གདུང་རུས་ཨ་
ཡིག་རང་བྱོན་ཅན་དང་གཞུང་གིས་གནང་བའི་བཀའ་འགྱུར་དང་ཙོང་ཁ་



，110、
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསུས།
བརྒྱད་ཅུའི་ ཞལ་ ཐང་ སོགས་ རྟེན་ སྣ་ འགངས་ ཆེན་ མང་ པོ་ གདན་དྲངས།
དགུང་གྲངས་དྲུག་ཅུ་ཙམ་ལ་གཤེགས། སྐུ་ཕྲེང་བདུན་པ་ངག་དབང་གྲགས་
པ་རྒྱུ་མཚོ་ནི་ཆུ་བཟང་ར་ལོ་ཐང་ནས་འཁྲུངས། དགུང་ལོ་བཅུ་གསུམ་སྟེང་
སྐུའི་མེ་ཏོག་ཡལ། སྐུ་ཕྲེང་བརྒྱད་པ་གྲགས་པ་རྒྱལ་མཚན་ནི་ཀ་རྒྱུའི་དགུར་
ཚང་དུ་འཁྲུངས། ལཱ་མོ་བདེ་ཆེན་དུ་ཚོགས་ཆོས་འགྲིམས་ནས་དེ་གའི་ཁྲི་ལ་
བཞུགས། རང་དགོན་དུ་ཕེབས་ནས་འདུ་ཁང་ཆེན་མོ་གསར་བཞེངས་
མཛད། ཁོང་རིག་པའི་གནས་ལ་མཁས། དགུང་ལོ་བདུན་ཅུ་ཙམ་ལ་སྐུའི་
བཀོད་པ་བསྡུས། སྐུ་ཕྲེང་དགུ་བ་འཇམ་དབྱངས་བསྟན་འཛིན་གྲགས་པ་ནི་
ལན་འགྲོ་ཀ་རྒྱུའི་དགུར་ཚང་ལ་ཁ་ནས་འཁྲུངས། བདེ་ཆེན་དུ་སློབ་གཉེར་
བྱས་ནས་དཔོན་སློབ་ཀྱི་ཁྲིད་བསྐྱངས། རོང་དགོན་དུ་ཇ་ཁང་ཆེན་མོ་དཔས་
གཟིམ་ཁང་སོགས་བཟོས། ཁོང་གསོ་རིག་ལ་ཤིན་ཏུ་མཁས། པཎ་ཆེན་
ཐམས་ཅད་མཁྱེན་པ་ཆོས་ཀྱི་ཉི་མ་གནས་འདིར་གདན་དྲངས་ནས་སེར་སྐྱ་
ཡོངས་ལ་མཆོག་ཞལ་མཇལ་བའི་སྐལ་བ་བསྩལ། བར་སྐབས་ཤིག་ཏུ་ཁྲི་ཀའི་
དགོན་མ་ལག་ཀུན་གྱི་སྲིད་ཀྱི་འགན་དབང་བཞེས། མཐར་དགུང་ལོ་ཞེ་བཞི་
བ་རབ་རྒྱལ་ལྕགས་སྦྲུལ(སྤྱི་ལོ1941)ལོར་སྐུ་གཤེགས། སྐུ་ཕྲེང་བཅུ་བ་བློ་
བཟང་བཤད་སྒྲུབ་རྒྱ་མཚོ་ནི་རབ་རྒྱལ་ཆུ་རྟ(སྤྱི་ལོ1942)ལོར་ལན་འགྲོ་ཞོལ་
མའི་ཤ་རྒྱའི་དབོ་ཚོ་བར་ཡབ་བཀྲ་ལོ་དང་ཡུམ་མཁའ་འགྲོ་གཉིས་ཀྱི་སྲས་སུ་
འཁྲུངས། དགུང་ལོ་བཅུའི་སྟེང་ལཱ་མོ་བདེ་ཆེན་དུ་ཚོགས་ཆོས་འགྲིམས།
རབ་རྒྱལ་ས་ཁྱི་སྟེ་ང་བརྒྱད་ལོར་མཚོ་ལྷོ་ཁུལ་དུ་སློབ་སྦྱོང་བྱས། ལོ་གཉིས་ཀྱི་
རྗེས་སུ་རང་ཡུལ་དུ་ངལ་རྩོལ་གྱི་བྱ་བར་ཞུགས། སྤྱི་ལོ1981ལོར་ཁྲི་ཀ་རྫོང་
མི་དམངས་འཐུས་མི་ཚོགས་ཆེན་གྱི་འཐུས་མིར་བདམས་ཏེ་བྱ་བར་ཞུགས།



ཁྲི་r:འི་རོང་ཞིས་དགོན་ཨ་དར་ཆོས་འཕེལ་གླིང་།
• 111 •
ད་ལྟ་རྣམ་དཀར་གྱི་བྱ་བ་ལེགས་ལམ་ངོས་འཚོ་བཞུགས་སྐབས་ལགས་སོ། །
དེ་སྔ་ཆོས་སྡེ་འདིའི་ཆོས་ཐོག་གི་སྐོར་ལ། ཟླ་དང་པོར་ཆོ་འཕྲུལ་སྨོན་
ལམ་ཉིན་དགུ། གཉིས་པའི་ཚོགས་མཆོད་ཉིན་བདུན། གསུམ་པར་དུས་
འཁོར་ཉིན་བདུན། བཞི་བར་སྒྲུབ་མཆོད་ཉིན་བརྒྱད། དགུ་བར་སེང་
གདོང་གཏོར་སྒྲུབ་ཉིན་དགུ། གཏོར་མ་གར་འཆམ་དང་བཅས་བན་སྔགས་
གཉིས་འཚོགས་དགོས། བཅུ་བར་སྔ་མཆོད་ཉིན་དྲུག བཅུ་གཅིག་པར་
མགོན་པོ་གཏོར་སྒྲུབ་ཉིན་བཅུ། བཅུ་གཉིས་པར་ཞབས་བརྟན་དང་ཚོགས་
སྒྲུབ་ཉིན་བཅུ་བཅས་སྔོན་གྱི་ཕྱག་ལེན་མ་ནོར་བ་ཡོད། རྟེན་དང་བརྟེན་
པའི་སྐོར་ལ། འདུ་ཁང་བཟོ་བཀོད་ཕུན་སུམ་ཚོགས་པ་ཆ་ཐམས་ཅད་ཡོངས་
སུ་རྫོགས་པ། ནང་དུ་གསེར་ཟངས་ལས་གྲུབ་པའི་རྒྱལ་བ་བྱམས་པའི་སྐུ་
བརྙན་ཆེས་ལེགས་གཅིག གནས་བརྟན་བཅུ་དྲུག་ དུས་གསུམ་སངས་
རྒྱས། སྤྱན་རས་གཟིགས། ཐར་ཤུལ་ཆོས་སྐྱོང་རྒྱ་མཚོའི་འདྲ་སྐུ་སོགས་
དང་། བཀའ་འགྱུར་དང་ལྕང་སྐྱ་རོལ་བའི་རྡོ་རྗེའི་གསུང་འབུམ་སོགས་
གླེགས་བམ་མང་པོ། དངུལ་གྱི་མཆོད་རྟེན་ཆེ་ཆུང་གཉིས། བླ་མ་གོང་མ་
རིམ་བྱོན་གྱི་སྐུ་གདུང་མཆོད་རྟེན་རྣམས་རིམ་པར་བཞུགས། བྱམས་ཁང་དུ་
དུས་པ་གསུམ་སངས་རྒྱས་གཙོས་སྐུ་གདུང་གསུམ་དང་རྒྱུན་ཐང་མང་པོ། རྗེ་
ཡབ་སྲས་གསུམ་གྱི་གསུང་འབུམ་སོགས་རྟེན་བྱིན་ཅན་མང་པོ་དང་། ཁྱད་
དུ་འཕགས་པའི་ཅོང་ཆེན་གཅིག་བཅས་ཡོད། བླ་བྲང་མཆོད་ཁང་དུ་སྨོན་
འདམ་ལས་གྲུབ་པའི་སྟོན་པའི་སྐུ་གཅིག་དང་རྗེ་ཡབ་སྲས་སོགས་སྐུ་བརྙན་སུམ་
ཅུ་ལྷག་དང་། སྣར་ཐང་བཀའ་འགྱུར། པཎ་ཆེན་རིན་པོ་ཆེ་དང་གུང་
ཐང་བསྟན་པའི་སྒྲོན་མེ། བླ་བྲང་ཨ་ཁུ་ཆེ་ཆུང་གཉིས་བཅས་ཀྱི་གསུང་



：112，
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
འབུམ་ཚོ་ཚང་། བསྡུས་གྲྭའི་སྐོར་སོགས་པོད་མང་པོ་བཞུགས། སྒྲོལ་མའི་
ལྷ་ཁང་དུ་དུས་གསུམ་སངས་རྒྱས་དང་། སྒྲོལ་མའི་སྟོང་སྐུ་གྱན་ཐང་དྲུག་
བཅས་བཞུགས། གཙང་ཁང་དུ་གསེར་ཟངས་ལས་གྲུབ་པའི་འཕྲིན་ལས་
རྒྱལ་པོའི་སྐུ་བརྙན་ཁྲུ་དོ་ཙམ་དང་བློན་པོའི་སྐུ་བརྙན་གསུམ། གཞན་འཁོར་
རུ་འདྲེན་སྡེ་བརྒྱད་སོགས་ཀྱི་བྲིས་སྐུ། སྤྱན་གཟིགས་གོ་མཚོན་མདའ་མདུང་
རལ་གྲི་སྙན་ཤལ་མེ་ལོང་སོགས་ཡོད། མཆོད་ཆས་ཀྱི་སྐོར་ལ་དངུལ་གྱི་རྒྱ་
གླིང་ཆ་གཉིས་བཅས་རྒྱ་གླིང་ཆ་དྲུག དངུལ་གྱི་དུང་ཆེན་ཆ་གཅིག་བཅས་
དུང་ཆེན་ཆ་ལྔ། སྦུབ་ཆ་ཞེ་དྲུག དངུལ་གྱི་ཚེ་འབར་གཅིག་བཅས་མཆོད་
ཀོང་ཆེ་ཆུང་སུམ་སྟོང་དྲུག་བརྒྱུ། ཏིང་ཕོར་ཆེ་ཆུང་བཞི་སྟོང་དགུ་བཅུ་ལྷག་
འཁར་རྔ་ཚེ་ཆུང་གཉིས། དུང་དཀར་ཆ་བརྒྱད། ཟངས་གླིང་ཆ་བཞི།
གྲུམ་ཙེའི་ཀ་ཐུམ་དྲུག་དང་གྲལ་གདན་གསར་རྙིང་བཅོ་བརྒྱད། ཕྲུག་གདན་
དྲུག་ ཁ་གོང་མ་བརྒྱད་ཅུ་བཅས་ཡོད་དོ། ། གཞན་དགོན་པར་བདག་
དབང་ཡོད་པའི་ས་ཞིང་མུའུ་སུམ་བརྒྱ་བདུན་ཅུ། སྡོང་བོ་ཆིག་སྟོང་ལྷག་
དང་རང་བྱུང་ནགས་ཚལ་མུའུ་བརྒྱད་ཅུ་ཙམ། སིལ་ ར་ མུའུ་བཅུ་ཙམ།
གཞུང་ཁང་གྱན་བརྒྱ་དང་བརྒྱད། བླ་བྲང་གཉིས་ལ་ཁང་བ་གྱན་བརྒྱ་དང་
གཅིག གྲྭ་ཤག་ཞེ་གཅིག་བཅས་ཡོད་པ་རྣམས་ང་བརྒྱད་དང་རིག་གསར་གྱི་
རླུང་འཚུབ་ཁྲོད་མིང་གི་ལྷག་མ་ཙམ་དུ་གྱུར།
རབ་རྒྱལ་མེ་སྟག(སྤྱི་ལོ1986)ལོར་གོང་ནས་དགོན་པར་ཆོས་སྒོ་ཕྱེ་
ཆོག་པའི་ཆོག་མཆན་ཐོབ་སྟེ། མཆོག་སྤྲུལ་རིན་པོ་ཆེ་བློ་བཟང་བཤད་སྒྲུབ་
རྒྱ་མཚོ་གཙོས་སྟབས་ལེགས་ཏེ་ལྷག་ལུས་བྱུང་བའི་གྲྭ་པ་རྣམས་ཀྱི་འབད་བརྩོན་
དང་། ཆོས་དད་མང་ཚོགས་ཀྱི་རོགས་རམ་ལ་བརྟེན་ནས་ད་ལྟ་བྱམས་ཁང་



ཁྲི་ཀའི་ལན་འགྲོ་གོང་མའི་སྔགས་ཁང་། : 113 ·
རྟེན་བརྟེན་པ་དང་བཅས་བཟོ་བཀོད་ལེགས་པའི་འདུ་ཁང་གྱན་ལྔ། འཛམ་
དབྱངས་ཀུན་གཟིགས་ལྷ་ཁང་། གྲྭ་ཤག་བཅུ། ཇ་ཁང་སོགས་སླར་གསོ་
བྱས་ཏེ་སྔོན་ཆད་ཀྱི་ཆོས་ཐོག་གི་རྒྱུན་ཉམས་གསོ་བྱེད་པའི་བྱ་བ་ཀུན་ཡར་ལྡན་
དུ་འགྲོ་བཞིན་པའི་སྐབས་ལགས་སོ། །
ལན་འགྲོ་གོང་མའི་སྔགས་ཁང་།
ལན་འགྲོ་གོང་མའི་སྔགས་ཁང་ནི། ཁྲི་ཀ་རྫོང་སྲིད་ནས་ཤར་ལྷོའི་
ཕྱོགས་སུ་སྤྱི་ལེ་བཅུ་གསུམ་མམ་དེང་གི་ཏུང་གུག་ཞང་ནས་ནུབ་བྱང་ཕྱོགས་སུ་
སྤྱི་ལེ་གསུམ་གྱི་སར་ཡོད་པའི་ལན་འགྲོ་གོང་མ་ཞེས་པའི་སྡེ་བ་རུ་ཆགས་ཡོད་
པའི་རྙིང་མའི་སྔགས་དགོན་ཞིག་ཡིན། སྔགས་ སྡེ་ འདི་ཐོག་མར་འཇམ་
མགོན་ས་པཎ་གྱི་དུས་སུ་བཞེངས་པ་ཞིག་ཡིན་ཟེར་ཡང་ལོ་རྒྱུས་ཀྱི་ཁུངས་ཡོད་
པར་མི་སེམས། ཐོག་མར་དེ་རུ་སྔགས་པ་མི་བདུན་དང་། ལྷ་ཁང་སྤྱན་
གསུམ། ཇ་ཁང་རྒྱན་གཉིས་ལས་མེད། དེ་ནས་བླ་མ་རབ་འབྱོར་ཉི་མས་
ལོ་མང་པོར་གོས་དཀར་ལྕང་ལོ་ཅན་གྱི་ཆོས་སྡེ་འདི་བསྐྱངས་པས་སྔགས་པའང་
རིམ་བཞིན་ཇེ་མང་དུ་སོང་། རྗེས་སུ་པདྨ་སྔགས་ཟེར་བའི་གདུང་རྒྱུད་ཀྱིས་
མི་རབས་འགའ་ལ་བསྐྱངས་པར་བཤད། སྤྱི་ལོ1958ལོའི་སྔོན་ལ་སྔགས་པ་
ཞེ་བདུན་ཡོད་པ་དང་། འདུ་ཁང་རྒྱ་བསྐྱེད་དེ་ཁང་མིག་སུམ་ཅུ་དང་ཇ་ཁང་
གྱིན་བཅུ་གཉིས་ཙམ་ཡོད། སྔགས་འཆང་རྣམས་ལོ་ རེར་ཐེངས་བཞི་ལ་
མཉམ་ཚོགས་བྱེད། ལྷག་པར་དུ་ཟླ་བཅུ་གཉིས་པའི་ཚེས་བཅུ་བཞི་བར་གྱི་
ཉིན་གསུམ་ལ། ཨ་རིན་དང་ར་སེར། སྒྱུར་ཀྱཱ་སྡེ་བ་ལས་གཞན་ད་དུང་སེ་
ཀཱ། ལན་འགྲོ་ཞོལ་མ། ཁྲེ་ཙེ་གོང་མ་སོགས་ཀྱི་མི་སེར་ཡོངས་ཆོས་མཇལ་



，114，
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས)
དང་ཚོགས་སྒོར་ཞུགས་ཏེ་ཆོས་ཀྱི་ཆོ་ག་སྣ་ཚོགས་སྒྲུབ་བོ། ། ཟླ་བཞི་བ་དང་
དྲུག་པར་ར་སེར་སོགས་སྡེ་བ་གསུམ་གྱི་མང་ཚོགས་ཀྱིས་སྨྱུང་གནས་ཉིན་གསུམ་
བསྲུང་། ཟླ་དགུ་བར་མཆོད་སྒྲུབ་ཉིན་དྲུག་ལ་ཡོད། རིག་གསར་སྐབས་
དགོན་སྡེ་གཞན་དང་འདྲ་བར་ཕྱིའི་བཀོད་པ་དང་ནང་གི་རྟེན་བཞེངས་ལ་
གནོད་པ་ཚབས་ཆེན་བྱུང་སྟེ་ལོ་ངོ་མང་པོའི་རིང་དམ་ཆོས་སྤེལ་བའི་སྐལ་བས་
དབེན་ནའང་། ཏང་གི་སྐབས་བཅུ་གཅིག་པའི་ཚང་འཛོམས་གྲོས་ཚོགས་
ཐེངས་གསུམ་པའི་དགོངས་དོན་གྱི་ཉི་འོད་དགུང་ནས་འཕགས་ཏེ་ཆོས་ལུགས་
དད་མོས་རང་དབང་གི་སྲིད་ཇུས་སླར་ཡང་འཛིན་མའི་ཁྱོན་ལ་ཁྱབ་པས་སྐལ་
ལྡན་རྣམས་ཀྱི་བསོད་ནམས་དུ་སྨིན་ནོ། ། རབ་བྱུང་བཅུ་དྲུག་པའི་ཟད་པ་
མེ་སྟག(སྤྱི་ལོ1986)ལོར་རྫོང་སྲིད་གཞུང་གིས་ཆོག་མཆན་བཀོད་དེ་རྟེན་
བཞེངས་སོགས་སླར་གསོ་བྱས་ཤིང་། བཙན་ཁང་ཁང་མིག་གསུམ་དང་འདུ་
ཁང་སོགས་རྒྱན་ཉི་ཤུ་རྩ་ལྔ་ལྷག་བཞེངས་ཡོད་ལ། ད་ལྟ་སྔགས་པ་བཅུ་ཕྲག་
གཉིས་ཡས་མས་ལ་སླེབས་པས་དེ་རྣམས་ཀྱིས་ཉམས་པ་སླར་གསོ་བྱས་ཏེ་རྒྱལ་
དབང་པདྨའི་ཆོས་ཀྱི་སྙིང་བོར་གྱུར་པ་མན་ངག་རྫོགས་པ་ཆེན་པོའི་སེམས་
ཕྱོགས་སུ་གྲགས་པ་དང་རྡོ་རྗེ་ཟབ་མོ་སྙིང་ཏིག་བཅས་འཆད་ཉན་དང་ཉམས་
ལེན་གང་མང་བྱས་ཏེ་ཡར་ལྡན་དུ་འགྲོ་བཞིན་པའི་སྐབས་ལགས་སོ། །
ཨ་མྱེས་རི་ལང་ལྷ་ཁང་།
ཨ་མྱེས་རི་ལང་ལྷ་ཁང་ནི་ཁྲི་ཀ་རྫོང་སྲིད་ནས་ལྷོ་ཕྱོགས་སུ་སྤྱི་ལེ་བཅོ་
ལྔའི་མཚམས་ཀྱི་གོ་ར་ལུང་པའི་ཁྲེ་ཙེ་གོང་མའི་ཤར་ནུབ་ཀྱི་གདོང་ཁ་རུ་བརྗིད་
ཆགས་གེར་གནས་ཤིང་ས་དེའི་རྒྱ་མི་རྣམས་ཀྱིས་ཨེར་ལང་དབྱངས་ཅན་ཞེས་



ཁྲི་ཀའི་ཨ་མྱེས་རི་ལང་ལྷ་ཁང་།
， 115 •
ཀྱང་འབོད་དོ། །
དེ་ཡང་ལྷ་ཁང་འདི་ཉིད་ཐོག་མར་བཞེངས་པའི་དུས་ནི། ལོ་རྒྱུས་
དེབ་ཐེར་དག་ཏུ་བཀོད་པ་ལྟར་ན། ཡོན་རྒྱལ་རབས་ཀྱི་དུས་མགོ་སྟེ་སྤྱི་ལོ་
1279ལོར་བཞེངས་ཤིང་། ད་ལྟའི་བར་ལོ་ངོ་བདུན་བརྒྱ་ལྷག་གི་ལོ་རྒྱུས་
མཆིས་ཟེར་ཡང་དེ་ནི་སྡེ་གྲོང་འདི་དག་ཕྱོགས་འདིར་གནས་མ་སྤུར་བའི་ཡར་
སྔོན་སི་ཁྲོན་སོགས་སུ་བཞེངས་པ་ལས་ཕྱོགས་འདི་ནས་བཞེངས་པའི་ལོ་ཚིགས་
མིན་པར་སེམས། ངག་རྒྱུན་དུ་ཁྲི་ཀའི་མ་བར་རྫོང་མ་ཆགས་ཡར་སྔོན་ནས་
བརྗིད་པའི་རི་ལང་ལྷ་ཁང་མངོན་པར་མཛེས་ཞེས་པར་གྲགས་ཤིང་། ཡོན་
རྒྱལ་རབས་ཀྱི་སྐབས་གོང་མའི་སྲིད་དབང་གིས་དམག་བགོ་དུས་སྡེ་འདིའི་ཞུའུ་
ཚང་གི་དཔོན་པོས་ནན་ཅིན་ཀྲུའུ་ཙི་སྲང་ནས་ཨ་མྱེས་རི་ལང་གི་བཅིབས་སྒ་
འཁུར་ཡོང་བ་ནང་རྟེན་དུ་བྱས་ནས་བཞེངས་པར་གྲགས་སོ། །
རྟེན་བཞེངས་ཀྱི་སྐོར་ནི་ལྷ་ཁང་གཞན་དང་འདྲ་བར་རྒྱས་པར་མི་སྣང་
ཡང་བྱིན་རླབས་ཅན་གྱི་ལྷ་ཁང་ཞིག་ཏུ་གྲགས་ཏེ་གནའ་རབས་ཀྱི་བཟོ་རྩལ་ངོ་
མཚར་ཁྱད་འཕགས་ཀྱིས་ཕྱུག་པའི་ལྷ་ཁང་སོགས་སྤྱན་ཉེར་ལྔ་ཡིས་གྲུབ་པ་འདི་
ནི་བྱིན་ཅན་གྱི་ལྷ་ཁང་གཙོ་གྲས་ཤིག་ཡིན་པར་མ་ཟད། ཁྲི་ཀའི་གནའ་བོའི་
མིང་གྲགས་ཅན་གྱི་ཡུལ་ལྗོངས་གཅིག་ལའང་བརྩིའོ། །
མཆོད་སྒྲུབ་ཆོས་ཐོག་གི་སྐོར་ལ་མང་པོ་མེད་ཀྱང་། ཁྲི་ཀའི་དྲུག་པའི་
ལྷ་རྩེ་ཞེས་མཚན་སྙན་གྱི་གྲགས་པ་ཕྱོགས་བཅུར་ཁྱབ་པ་འདིའི་ཡོང་ཁུངས་ལོ་
རྒྱུས་སུ་བཀོད་པ་ལྟར་ན། ཡོན་རྒྱལ་རབས་ཀྱི་དུས་མགོར་བྱུང་ལ་ཨ་མྱེས་རི་
ལང་དང་ཤང་མ་ཐེན་ཙིའམ་བིན་ཆིང་གཉིས་མཉམ་དུ་འདུ་དགོས་པ་ལ་བརྟེན་
ནས་ལྷ་ཚེ་བྱུང་བར་བརྗོད། ངག་རྒྱུན་དུ་ཨ་མྱེས་རེ་ལང་དང་ཤང་མ་ཐེན་ཙི་



：116 、
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
གཉིས་ཀྱི་འབྲེལ་བ་ནི་ཞིང་དབོན་གྱི་འབྲེལ་བ་ཡིན་ པས་ལོ་རེའི་ཧོར་ཟླ་དྲུག་
པའི་ཚེས་བཅུ་དགུ་ནས་ཉེར་བཞིའི་བར་ཉིན་དྲུག་ལ་ལྷ་ཚེ་ཕྱེད་ཅིང་། ཚེས་
ཉེར་གཉིས་ཉིན་ལྷ་གཉིས་ཁུར་ནས་ཞི་བདེ་སྤྱི་གླིང་དུ་སོང་སྟེ་མཉམ་འཛོམས་
མཇལ་འཕྲད་ཀྱིས་མཉམ་དུ་ལྷ་རྩེད་བྱེད་དོ། ། དེར་བརྟེན་དད་ལྡན་མང་
ཚོགས་རང་བཞིན་གྱིས་འདུས་ནས་ལྷ་ལ་གསོལ་བ་འདེབས་པ་སོགས་ཀྱི་ཡུལ་
སྲོལ་ལས་ད་ལྟའི་དྲུག་པའི་ལྷ་རྩེ་འདི་བྱུང་བ་ཡིན་ནོ། །
རིག་གསར་ སྐབས་ ལྷ་ ཁང་ ལ་ ཆག་ འཇིག་ བྱུང༌ སྟེ་ ཕྱིའི་ བཀོད་ པ་
བསྣུབས་ཀྱང་ནང་གི་རྟེན་རྣམས་མ་འཇིག་པར་ད་ལྟའི་བར་བཞུགས། ཨ་
སྐྱེས་རི་ལང་ལ་ རི་ལང་ དབྱངས་ ཅན་ ཟེར་ བ་ གཞན་ དང་ མི་ མཚུངས་ ཏེ།
བརྩམས་ཆོས་རིང་ཐུང་གང་ཡིན་ཡང་དེའི་ནང་གོ་གནས་གལ་ཆེན་ཞིག་ཟིན་
ཡོད་ པར་ མ་ ཟད། ལྷ་ སྒྲུང་དང་ ཟློས་གར་ལས་ དཔེར་ན། བྲག་ རི་
བཤིགས་ནས་ཨ་མ་བསྐྱབས་པ་དང་། ལྷའི་ཕོ་བྲང་དཀྲུགས་པ་སོགས་ཀྱི་
བཤད་ཚུལ་ལས་ཀྱང་མཐུ་སྟོབས་ནུས་རྩལ་ཆེ་བའི་ལྷ་གསོན་པོ་ཞིག་ཡིན་པ་
ཤེས་ཐུབ་བོ། །
གཞན་ཡང་། སི་ཁྲོན་གཤོང་ས་དང་དཀར་མཛེས་དར་མདོ་གཉིས་
ཀྱི་བར་དུ་རི་རྒྱུད་མཐོན་པོ་ཞིག་ཡོད་པ་དེར་ཨར་ལང་རི་བོ་ཟེར་ཞིང་། སི་
ཁྲོན་ཏུའུ་ཅང་ཡན་གྱི་རི་ལ་འདིའི་ལྷ་ཁང་ཞིག་ཀྱང་བཞེངས་ཡོད་པའི་ནང་
བྲག་རི་བཤིགས་ནས་ཨ་མ་སྐྱོབ་པའི་གཏམ་རྒྱུད་གོཟུགས་རིས་སུ་བཀོད་ཡོད་པ་
སོགས་ལ་དཔྱད་ན་ལྷ་འདི་དང་པོ་སི་ཁྲོན་དུ་གནས་པར་འདོད་དོ། །



ཝི་ཀའི་ལླི་ཙེ་དགོན་བསྟན་རྒྱུས་ཡསམ་༣ ཐོལ་གླིང་།
： 117
ཁྲེ་ཙེ་དགོན་བསྟན་རྒྱས་བསམ་འཕེལ་གླིང་།
སྡེ་འདི་ནི་ཁྲི་ཀ་རྫོང་སྲིད་ནས་ཤར་ལྷོར་སྤྱི་ལེ་བཅོ་ལྔས་ཆོད་པའི་ཁྲེ་ཙེ་
གོང་མ་ཞེས་པའི་སྡེ་བར་ཆགས་པའི་དགེ་ལུགས་པའི་སྒྲུབ་སྡེ་ཞིག་ཡིན་ལ།
སྔོན་ལཱ་མོ་བདེ་ཆེན་གྱི་དགོན་ལག་ཡིན། དཔལ་སྒྲུབ་པའི་སྐྱེད་ཚལ་འདི་
ཉིད་ཇི་ལྟར་ཆགས་འདེབས་མཛད་པའི་ཚུལ་ནི་《མཚོ་སྔོན་སངས་རྒྱས་ཆོས་
ལུགས་དགོན་པའི་ལོ་རྒྱུས》དང་《མདོ་སྨད་ཆོས་འབྱུང་》ལྟར་ན། མིང་
རྒྱལ་རབས་ཀྱི་རྒྱལ་པོ་ཁྲོན་ཁྲིན་གྱིས་སྲིད་སྐྱོང་བའི་སྐབས་ཤིག་ན། མཁས་
ཤིང་གྲུབ་པའི་བདག་ཉིད་རོང་བོ་ཆོས་པ་རིན་པོ་ཆེ་བློ་བཟང་བསྟན་པའི་རྒྱལ་
མཚན་མཆོག་དགོན་རོང་བྲག་སྐྱ་རྡོ་རྗེ་རྫོང་གི་གནས་འཚོལ་ཕྱིར། རབ་དྲག་
མོ་ཁྱི་སྟེ་སྤྱི་ལོ1646ལོར་ཁྲི་ཀའི་ལྗོངས་འདིར་ཆིབས་ཁ་བསྒྱུར། ཁོང་ཐོག་
མར་ད་ལྟའི་ཏུང་གུག་ཞང་གི་ཁྲེ་ཙེ་གོང་མར་ཕེབས། གྲོང་ཚོ་དེའི་རྒན་པོ་
ཞིག་གིས་ཁྱིམ་ གྱི་ ཕྱི་རོལ་ ཏུ་ ཆུ་ཡུར་བུར་འདྲེན་བཞིན་ པའི་ སྐབས་ དེར།
རྒན་པོ་ལ་གནས་ཚང་ཞིག་གཡོར་རོགས་ཞུས་པས་ཁོའང་ཡིད་འཐད་བྱུང་སྟེ་
ཁྱིམ་དུ་གདན་དྲངས་ པར་ བརྟེན་ ཕན་ཚུན་ མཆོད་ཡོན་གྱི་ འབྲེལ་ བ་བྱུང་།
རྒན་པོ་དེ་ནི་སྤྱན་སྐྱུ་ཀླུ་སྐྱབས་ཟེར་བའི་རྔོན་པ་ཞིག་ཡོད་པ་དེ་ཡིན། བཤད་
ཚུལ་ལྟར་ན་རྔོན་པ་དེ་ནི་མགོན་པོ་རྡོ་རྗེའི་སྤྲུལ་བར་གྲགས་ཤིང་། ལ་ལས་
དཔལ་མགོན་ཞལ་གྱི་རྣམ་འཕྲུལ་ཡིན་ཟེར་སྲོལ་ཡང་འདུག ཁོང་ནི་རྒྱུན་
པར་དགོན་རོང་གི་གནས་དེར་རི་དྭགས་རྔོན་དུ་འགྲོ་གྱིན་འདུག་པས་ས་རྒྱུས་
ཆེ་བར་བརྟེན། ཆོས་པ་རིན་པོ་ཆེས་དགོན་གནས་འཚོལ་སྐབས་ཀླུ་སྐྱབས་
ཀྱིས་ལམ་སྣ་ཁྲིད་དེ་བྲག་སྐྱ་རྡོ་རྗེ་རྫོང་གི་གནས་དེར་སྒྲུབ་གནས་བཟུང་། ཁྲེ་



118，
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
--.
.....
...
...
..
་
ཙེ་དགོན་བསྟན་རྒྱས་བསམ་འཕེལ་གླིང་འདིའང་སྐབས་དེར་ཆོས་པ་རིན་པོ་
ཆེས་ཕྱག་འདེབས་མཛད་ཅེས་རོང་བོ་དགོན་ཆེན་གྱི་གདན་རབས་སུ་འཁོད་
འདུག་ལ། ཆོས་པ་རིན་པོ་ཆེ་གནས་འདིར་ཡུན་རིང་བཞུགས་ཤིང་ཁོང་གི་
ཕྱག་དཔར་འབུམ་ཁང་སོགས་སྤྱི་ལོ་ 1958ལོའི་བར་དུ་ཡོད་ཟེར། ཕྱིས་
སྒྲུབ་སྡེ་འདི་ཆོས་པ་རིན་པོ་ཆེའི་དངོས་སློབ་རྒྱུ་དགེ་བསོད་ནམས་རྒྱལ་མཚན་
གྱིས་བསྐྱངས་པར་གྲགས། ཕྱིས་སྒོར་གོང་གི་སློབ་དཔོན་གསེར་ཁང་པའི་
གཟིམ་ཁང་བཞེངས་པ་ནས་ཁོང་གིས་ཞབས་ཀྱིས་བཅགས་ཤིང་གནས་བྱིན་
གྱིས་བརླབས། དེའི་རྗེས་བློན་ཆོས་རི་ཁྲོད་པ་ཞུ་བ་དེ་རྒྱུན་བཞུགས་མཛད་
དེ་སྒྲུབ་སྡེ་བསྐྱངས་པར་གྲགས། དེའི་རྗེས་ཐར་ཤུལ་སྐུ་ཕྲེང་བཞི་བ་དགེ་
འདུན་ཆོས་སྐྱོང་རྒྱ་མཚོས་སྔར་གྱི་གཟིམ་ཁང་རྒྱ་བསྐྱེད་མཛད་དེ་སྟོན་དཔྱིད་དུ་
རེས་མོས་སུ་ བཞུགས་ ཤིང་། རྗེ་དེ་ཉིད་ཀྱི་བཟཀའ་ལྟར་རྐང་ཚ་སྤྲུལ་སྐུ་བློ་
བཟང་བསྟན་པ་རྒྱ་མཚོ་ཡང་བཞུགས་ཏེ་དགོདོན་སྟེ་བསྐྱངས། དེའི་རྗེས་ཆོས་
པ་བློ་བཟང་བསྟན་པའི་རྒྱལ་མཚན་གྱིས་ས་འདིར་བྱིན་ཕབ་ནས་སྒྲུབ་གནས་
བཞེངས་ཏེ་སྒྲུབ་སྡེ་བཟང་པོའི་སྲོལ་བཙུགས་རྗེས། བདེ་ཆེན་དགོན་པའི་ཨ་
ལགས་པ།ཡོན་རུ་རིན་པོ་ཆེ་གདན་ས་འདི་ཉིད་དུ་བཞུགས་ཤིང་དེའི་སྐུ་ཕྲེང་
རིམ་བྱོན་གྱིས་བསྐྱངས། གཟིམ་ཁང་སོགས་ཡང་གཡོན་རུ་ ཚང་ལ་ཕུལ།
ཁོང་གི་སྐུ་ཕྲེང་ཕྱི་མ་རྣམས་སྐབས་རེར་ཕེབས་པ་ཙམ་ལས་རྒྱུན་བཞུགས་བྱེད་
མཁན་ཞིག་མ་བྱུང་། དེའི་རྗེས་ཐར་ཤུལ་རིན་པོ་ཆེ་སྐུ་ཕྲེང་ལྔ་བ་དགེ་ལེགས་
དབང་ཕྱུག་ཆོས་སྐྱོང་རྒྱ་མཚོའང་སྡེ་འདིར་སྐབས་རེར་བཞུགས་ཤིང་ཁྲེ་ཙེ་སྒར་
གྲོང་ཐུན་མོང་གིས་ཁྲི་ཀའི་རི་ཁྲོད་པ་བརྒྱ་ཕྲག་ལྷབ་ག་གདན་དྲངས་ཏེ་ཟླ་གཅིག་
རིང་མཆོད་མེ་བཟུང་སྟེ་གཏན་བཞུགས་གནང་། དགོན་འདིའང་བདེ་ཆེན་



ཁྲི་ཀའི་ཁྲེ་ཙེ་དགོན་བསྟན་རྒྱས་བསམ་འཕེལ་གླིང་།
་ 119 .
གྱི་དགོན་མ་ལག་ཉེར་ལྔའི་ཁོངས་སུ་གཏོགས་ཤིང་《མཚོ་སྔོན་ལོ་རྒྱུས》ལྟར་ན།
སྒྲུབ་སྡེ་འདིར་གྲྭ་པ་གསུམ་ཙམ་ལས་མེད་ཟེར་ཡང་འདི་ནི་མ་དག་པར་སྣང་སྟེ་
སྐབས་དེར་གྲྭ་པ་ཁྲིམས་ལྡན་སུམ་ཅུ་ཡས་མས་ཙམ་ཡོད་པར་སྣང་ངོ་།།
སྒྲུབ་སྡེ་འདི་ཉིད་འདེབས་པ་པོ་ཆོས་པ་རིན་པོ་ཆེ་ནི། གསེར་ལྗོངས་
རྒྱལ་ཐང་དུ་རོང་བོ་མཁར་འབུམ་རྒྱལ་ལ་བླ་མ་གྲུབ་ཐོབ་ཅིག་གིས་སྲས་སྙན་
གྲགས་ཅན་གསུམ་འབྱུང་བར་ལུང་བསྟན་པ་ལྟར་སྐུ་མཆེད་བཞི་བྱུང་། ཚེ་
པ་བླ་མ་དམར་དམར་དུ་གྲགས་པའི་མཁས་གྲུབ་ཅིག་བྱོན་པ་ཆེར་མ་འགྱངས་
པར་གཤེགས། དེའི་འོག་ཆོས་པ་རིན་པོ་ཆེ་བློ་བཟང་བསྟན་པའི་རྒྱལ་མཚན་
མཆོག་ནི་རབ་བྱུང་བཅུ་པའི་ལྕགས་སྦྲུལ(སྤྱི་ལོ1581)ལོར་ངོ་མཚར་བའི་
ལྟས་དང་བཅས་ཏེ་སྐུ་བལྟམས། དགུང་ལོ་བཅུ་བཞི་བར་ཆོས་རྗེ་རིན་ཆེན་
བསམ་འགྲུབ་ ལས་ རབ་ ཏུ་བྱུང་། རྒྱུད་ སྡེ་ དུ་ མའི་ དབང་ སོགས་ གསན།
བསྙེན་པ་བཏང་སྟེ་བདག་འཇུག་མ་ཆག་པ་མཛད། མི་ལའི་མགུར་འབུམ་
གཟིགས་པས་ཐུགས་དད་འཁྲུངས་པའི་རྐྱེན་གྱིས་རྗེ་བཙུན་གྱི་ཞལ་གཟིགས།
དགུང་ལོ་ཉི་ཤུ་པ་ལྕགས་བྱ(སྤྱི་ལོ1600)ལོ་ལ་ཅོ་ནེ་ཆོས་རྗེ་སངས་རྒྱས་རྒྱལ་
མཚན་ལས་བསྙེན་པར་རྫོགས། ཉེར་གསུམ་པ་ཆུ་ཡོས(སྤྱི་ལོ1603)ལ་
རྒྱལ་བ་ཡོན་ཏན་རྒྱ་མཚོའི་ཞབས་ཞུ་ཞུས་ཏེ་དབུས་སུ་ཕེབས། ཉེར་བཞི་པ་
ཤིང་འབྲུག(སྤྱི་ལོ1604)ལོའི་ཟླ་ཤས་ཤིག་ལ་རྭ་སྟོད་ཆོས་གྲྭ་འགྲིམས། ལོ་
དེའི་དབྱར་ཀར་རྒྱུད་གྲྭར་ཞུགས། སྟག་ལུང་བྲག་པ་བློ་གྲོས་རྒྱ་མཚོ་ལས་
རིམ་ལྔའི་དམར་ཁྲིད་སོགས་སྔ་ཕྱིར་ཆོས་མང་དུ་གསན། ཟླ་བ་ཕྱེད་གཉིས་
ཀྱི་རིང་ལ་ཁྲིད་བསྐྱངས་པས་ཉམས་རྟོགས་འཁྲུངས། གཞན་ཡང་པཎ་ཆེན་
ཐམས་ཅད་མཁྱེན་པ། སྤྱིལ་བུ་ཆོས་རྗེ་ངག་དབང་ཆོས་གྲགས་སོགས་དམ་པ་



·
20、
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
དུ་མའི་ཞབས་པད་བསྟེན་ཏེ་དབང་ཁྲིད། མན་ངག་རྒྱབ་རྟེན་ལུང་བཅས་
འདོད་རྒུར་གསན། ཉེར་བརྒྱད་པ་ས་སྤྲེལ(སྤྱི་ལོ1608)ལོར་སྟག་ལུང་
གྲགས་པའི་དྲུང་དུ་བསྙེན་རྫོགས་བསྐྱར་དུ་བསྒྲུབས། འདུལ་ཁྲིམས་མིག་
འབྲས་བཞིན་དུ་བསྲུངས་པས་སྙན་གྲགས་ཆེ། ལོ་དེར་རང་ཡུལ་དུ་ཕེབས་ཏེ་
རོང་བོ་དགོན་ལུགས་ གཉིས་ ཀྱིས་ བསྐྱངས། སོ་ ལྔ་ པ་ ཤིང་ ཡོས( སྤྱི་ལོ
1615) ལོ་ནས་སྒྲུབ་པ་ལ་རྩེ་གཅིག་ཏུ་གཞོལ། སྒྲུབ་གནས་རོང་བོ་བཀྲ་
ཤིས་འཁྱིལ་དང་ དགོན་ རོང་ བྲག་སྐྱ་རྫོང་ གཉིས་དང་། གཞན་བྱ་ཁྱུང་།
སྐུ་འབུམ། ཏན་ཏིག དགོན་ལུང་རྒྱལ་སྲས་སྒྲུབ་ཕུག གཉའ་གོང་
བྲག་དཀར། ཞོམ་ཕུག་རྣམས་སུ་བཞུགས་ཤིང༌། མེ་ཏོག་དང་རྡེའུ་བཅུད་
ལེན་གྱི་འཚོ་བ་མཛད། ཀོའུ་བ་ཆོས་ཀྱི་རྒྱ་མཚོ། སྐྱིད་ཤོག་སྡེ་བ་ཆོས་རྗེ།
ལི་ཀྱཱ་ཤེས་རབ་སེང་གེ་བཅས་ལས་དབང་ལུང་གང་མང་གསན། སོ་བདུན་
པ་མེ་སྦྲུལ(སྤྱི་ལོ1617）ལོར་སླར་ཡང་དབུས་སུ་ཕེབས། འཇམ་དབྱངས་
སྟག་ལུང་བྲག་པར་མཇལ་ཏེ་བསླབ་ཁྲིམས་གཙང་བས་བླ་མའི་ཐུགས་མཉེས།
བླ་མ་སྔ་མ་རྣམས་དང་། ཆོས་རྗེ་ལྕང་ལོ་ཅན་པ་སོགས་ལས་བཀའ་ཆོས་རྒྱ་ཆེ་
བ་གསན། སེ་འབྲས་དགེ་གསུམ་ལ་བསྙེན་བཀུར་ཞུས། ས་རྟ(སྤྱི་ལོ
1618)ལོར་རང་ཡུལ་དུ་ ཕེབས། ཆུ་འབྲུག (སྤྱི་ལོ1652)ལོར་ཀུན་
གཟིགས་ལྔ་བ་མཚོ་ཁར་ཕེབས་པ་དང་མཇལ་ཏེ་ཐུགས་རྗེ་ཆེན་པོའི་རྗེས་གནང་
སོབ་ས་གསན། དགུང་ལོ་དོན་དགུ་པ་ས་ཕག(སྤྱི་ལོ1659)ལོར་དགོངས་
པ་ཆོས་ཀྱི་དབྱིངས་སུ་བསྡུསསོ། །
ད་ནི་དེ་སྔ་སྐུ་གསུང་ཐུགས་རྟེན་གང་བཞུགས་ཀྱི་དཀར་ཆག་དང་ལོ་
རེའི་ཆོས་ཐོག་གི་སྐོར་རགས་ཙམ་གླེང་བར་བྱ་སྟེ། འདུ་ཁང་གྱན་ལྔ་བཅུ་



ཁྲི་ཀའི་ཁྲེ་ཙེ་དགོན་བསྟན་རྒྱུས་བསམ་འཕེལ་གླིང་།
： 323 .
ཡོད་པ་ལས། ། དཀྱིལ་ ཀུན་དུ་བླ་མཆོད་ཚོགས་ཞིང་། གཡས་ སུ་དགའ་
ལྡན་ལྷ་བརྒྱ་མ། གནས་བརྟན་བཅུ་དྲུག མི་འཁྲུགས་པ། ཀླུ་དབང་
རྒྱལ་པོ། བྱམས་པའི་ཞིང་བཀོད། གདུགས་དཀར། མགོན་པོ་གུར།
གཡོན་ཕྱོགས་སུ་མགོན་པོ་ཕྱག་དྲུག་པ། ཐུགས་རྗེ་ཆེན་པོ་ཕྱག་སྟོང་སྤྱན་
སྟོང་། སྨན་བླ་བདེ་གཤེགས་བརྒྱད། སྒྲོལ་མ། འོད་དཔག་མེད་ཀྱི་ཞིང་
བཀོད། ལྟུང་བཤགས། ཐར་ཤུལ་རིན་པོ་ཆེའི་འདྲ་སྐུ། .འདུ་ཁང་གི་
ཐོག་ཆར་འཇམ་དབྱངས་ཀུན་གཟིགས་དང་མི་འཁྲུགས་པའི་སྟོང་སྐུའི་སྨན་སྐུ་
བཅས་བཞུགས་
མགོན་ཁང་དུ། འཇིགས་བྱེད་དང་མགོན་པོ། མགོན་པོ་ཞལོ།
ཆོས་ རྒྱལ། ལྷ་མོ། རྣམ་སྲས། དམ་ ཅན་ སེང་ཆིབས། རི་ལང་།
ཡུལ་ལྷ། མགོན་པོ་གུར་བཅས་ཀྱི་ཐང་ག་བཞུགས།
་ འབུམ་ཁང་དུ། རྗེ་གསེར་ཁང་པ། ཨ་ལགས་རྒྱ་བཟའ། ཐར་
ཤུལ་རིན་པོ་ཆེ། རྭ་ཟའི་ཤིང་བཟའ་རིན་པོ་ཆེ། སྐུ་གཞོགས་གཡོན་རུ་
རིན་པོ་ཆེ་བཅས་ཀྱི་ན་བཟའ་ཆ་ཚང་རེ་བཞུགས་སོ། ། གསུང་འབུམ་གྱི་
སྐོར་ལ། གཡོན་རུའི་བསླབ་བྱ་དང་གདུགས་དཀར། ཤེར་སྙིང་བཅས་ཀྱི་
པར་ཤིང་དང་། ཡུམ་དུམ་པ་གསེར་བྲིས་ཅན། ཡུམ་དུམ་པ་དངུལ་བྲིས་
ཅན། ཡུམ་དུམ་པ་ ཚ་ དཔར་ ཅན་ཚར་གཉིས། ཏིང་འཕགས་ བསྐལ་
གསུམ། མདོ་མཛངས་བླུན། མི་ལའི་རྣམ་མགུར། ལམ་ རིམ་ དང་
སྔགས་རིམ་ཆེན་མོ་ཚར་རེ། མ་ཎི་བཀའ་འབུམ། སྨན་མཆོག་ཆེན་མོ།
ཐར་མདོ་གསེར་དང་དངུལ་བྲིས་ཅན་གཅིག་རེ་བཅས་གང་མང་བཞུགས་སོ།།
ལོ་རེའི་ཆོས་ཐོག་ལ། བློ་དགུ་བའི་ཚེས་ཉེར་ལྔ་ནས་ཉེར་དགུའི་བར་



· 122 ་
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
སེང་གདོང་གཙོ་འཁོར་གསུམ་པ་ཉིན་ལྔ། ཟླ་བཅུ་བའི་ཚེས་ཉེར་ལྔ་ནས་
ཉེར་དགུའི་བར་ལྔ་མཆོད་ཉིན་ལྔ། རྒྱ་ལོའི་ཚེས་བཅུ་གཅིག་ནས་བཅོ་ལྔར་
སྨོན་ལམ་ཉིན་ལྔ། ཟླ་གཉིས་པར་ཉིན་བཅོ་ལྔའི་རིང་སྔ་དྲོ་རྣམས་ལ་སྒྲོལ་མ་
གསུང་དགོས། ཧོར་ཟླ་བཅུ་གཉིས་པའི་ཚེས་ཉེར་ལྔ་ནས་གནམ་གང་བར་
ཉིན་དྲུག་ལ་བསྐང་ཆེན། ཧོར་ཟླ་གསུམ་པའི་ཚེས་དྲུག་ནས་བཅོ་ལྔ་བར་རྗེ་
གསེར་ཁང་པའི་དུས་མཆོད་ཉིན་བཅུ། ཧོར་ཟླ་བཞི་བའི་ཚེས་དགུ་ནས་བཅོ་
ལྔའི་བར་སྒྲུབ་མཆོད་ཉིན་བདུན་བཅས་རྭ་རྒྱུའི་ཕྱག་ལེན་ལྟར་ཡོད། །
ས་ཁྱི(སྤྱི་ལོ1958)ལོར་སྐུ་གསུང་ཐུགས་ཀྱི་རྟེན་བགྲང་ལས་འདས་པ་
རྣམས་ནམ་མཁའི་འཇའ་ལྟར་ཡལ་ནས་རེ་ཞིག་འདས་པ་ན། ས་ལུག་ལོ་སྟེ་
སྤྱི་ལོ1979ལོར་ཏང་གི་མི་རིགས་དང་ཆོས་ལུགས་སྲིད་ཇུས་དངོས་འབེབས་
བྱས་པ་དཀར་ཕྱོགས་སུ་ཆས་པ་དང་བསྟུན་ནས། རབ་བྱུང་བཅུ་དྲུག་པའི་
ས་འབྲུག་སྟེ་སྤྱི་ལོ1988ལོར་དགོན་འདིར་ཆོས་སྒོ་འབྱེད་པའི་ཆོག་མཆན་
གནང་། སྤྱིར་གདན་ས་འདི་ཉིད་ལོ་རྒྱུས་སྟེང་དུ་རྒྱ་ཆུང་ཆུང་བས་འདུ་ཁང་
གསར་བཞེངས་བྱས་མེད་ལ། ལོ་རེའི་ཆོས་ཐོག་ཀྱང་གཡོན་རུའི་བླ་བྲང་ན་
ཚོགས་བཞིན་ཡོད། ད་ལྟ་གྲྭ་པོ་ཚེ་ཆུང་བཅུ་ལྷག་གིས་སྔར་སྲོལ་ཉམས་པ་
སླར་གསོ་དང་གནས་པ་རྒྱུན་འཛིན་བྱེད་བཞིན་པའི་སྐབས་ལགས་སོ། །
རྒྱབ་ཚ་དགོན་བསྟན་རྒྱས་གླིང་།
སྡེ་འདི་ནི་ཁྲི་ཀ་རྫོང་སྲིད་ནས་ལྷོ་ཕྱོགས་སུ་སྤྱི་ལེ་བཅོ་བརྒྱད་དང་ཕྱེད་ཀྱི་
ས་སྟེ་ད་ལྟའི་ཏུང་གུག་ཞང་ནས་ལྷོ་ནུབ་ཏུ་སྤྱི་ལེ་གཉིས་ཡོད་པའི་མཚམས་རྒྱབ་
ཚ་སྡེ་བར་ཆགས་པའི་དགེ་ལུགས་པའི་སྒྲུབ་སྡེ་ཞིག་ཡིན། སྡེ་འདི་དང་ཐོག་



： 123，
ཁྲི་ཀའི་རྒྱབ་ཚ་དགོན་བསྟན་རྒྱས་གླིང་།
སྐུ་འབུམ་དགོན་ལག་ཡིན་ཡང་རྒྱབ་ཚ་སྐུ་ཕྲེང་བཞི་བ་ནས་བཟུང་ལཱ་མོ་བདེ་
ཆེན་དང་འབྲེལ་བ་བྱུང་སྟེ་དེའི་དངོདོན་ག་ཏུ་གྱུར།
དེ་ཡང་བླ་མ་སྐུ་ཕྲེང་རིམ་བྱོན་གྱིས་སྡེ་འདི་ལེགས་པར་བསྐྱངས་ཚུལ་ལ།
དགོན་སྡེ་འདི་ཉིད་ཕྱག་འདེབས་མཁན་ནི། གཞུང་ལུགས་རྒྱ་མཚོའི་ཕ་རོལ་
ཏུ་སོན་པའི་དཀའ་བཞི་རིན་ཆེན་གྲགས་པ་ཡིན་ལ། དུས་ནམ་བཏབ་པའི་
ལོ་ཚིགས་སོགས་མི་གསལ་ཡང་། ཐོག་མའི་མཚན་ལ་རི་ཁྲོད་བསྟན་རྒྱས་
གླིང་ཟེར་བར་དཔགས་ན། ཐོག་མར་ཁོང་གིས་གནས་འདིར་རི་ཁྲོད་བཟུང་
ཞིང་རིམ་གྱིས་དར་རྒྱས་སུ་སོང་སྟེ་དགོན་གཞི་ཆགས་པར་ངེས་སྙམ། འདི་
ལ་གོང་ནས་ཐོབ་དང་བཀའ་ཤོག་གི་གཟེངས་བསྟོད་ཆེ་བར་གསུངས། །
སྐུ་ཕྲེང་གཉིས་པ་ལུགས་གཉིས་ཀུན་ལ་དབང་འབྱོར་བའི་རྒྱབ་ཚའི་གུ་
རུ་ཆོས་ལྡན་འདི་པའི་འཁྲུངས་ཡུལ་ཡང་གསལ་བོར་མི་ཤེས་ཀྱང་། དམ་པ་
འདི་ནས་བཟུང་བླ་མའི་མཚན་ལ་ཐོག་མར་རྒྱབ་ཚ་ཚང་ཞེས་མཚན་འབྱོར་བ་
སོགས་ལ་དཔགས་ན་འཁྲུངས་ཡུལ་ཕལ་ཆེར་རྒྱབ་ཚ་གྲོང་འདི་ཡིན་པར་སེམས།
འདི་པས་ཐོག་མར་བྱམས་ཁང་དང་འདུ་ཁང་གཅིག་ལྕོགས་བྱས་ནས་བཞེངས་
པ་དང་། སྐབས་དེར་བླ་བྲང་གཙོས་གྲྭ་ཤག་བཅོ་ལྔ་ཡས་མས་ཙམ། དགེ་
འདུན་ཞལ་གྲངས་བཅུ་ཕྲག་ཟུང་ལྷག་བཞུགས་པར་གྲགས། ཉེ་འཁོར་དུ་
བཟོ་བཀོད་ ཕུན་ སུམ་ཚོགས་པའི་གཙུག་ལག་ཁང་གསུམ་དུས་གཅིག་ལ་སྣ་
ཚོགས་འཕྲུལ་གྱིས་བཀོད་པ་ལྟར་འགྲོ་བའི་ཞིང་མཆོག་དམ་པར་བསྐྲུན་པས་
ཀུན་གྱིས་མིང་ལ་གུ་རུའི་ལྷ་ཁང་ངམ་སྤྲུལ་པའི་ལྷ་ཁང་ཞེས་ཟེར་བར་གྲགས།
དེར་སྤྲུལ་པའི་ལྷ་ཁང་ཞེས་པའི་དོན་ནི། ལྷ་ཁང་རྟེན་བརྟེན་པ་འདི་ལྟ་བུའི་
རྒྱ་ཆེན་པོའི་ཆ་རྐྱེན་འབད་རྩོལ་ཆེན་པོ་ལ་མ་བརྟེན་པར་བཞེངས་པས་ན་མིང་



： 124 ，
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
དེ་ལྟར་ཐོགས་སྐད་དོ། ། དེ་ལྟར་གཙུག་ལག་ཁང་རྟེན་བརྟེན་པ་རྣམས་
བཞེངས་གྲུབ་བྱས་རྗེས། ལྷ་བབས་དུས་ཆེན་ཉིན་རབ་གནས་ཀྱི་ཆོ་ག་རྒྱས་
པར་མཛད་སྐབས་གནས་དེའི་ཐད་སོའི་ནམ་མཁར་འཇའ་ཚོན་གྱི་གུར་ཁྱིམ་
ཡིད་དུ་འོང་བ་དང་། བར་སྣང་ནས་འབྲུ་དང་སྦྲང་ཆར་མཉམ་དུ་བབས་པ་
སོགས་བཀྲ་ཤིས་པའི་ལྟས་བཟང་སྣ་ཚོགས་བྱུང་སྟེ། སངས་རྒྱས་བྱང་སེམས་
རྣམས་ཀྱིས་རབ་གནས་མཛད་པར་གྲགས་ཞེས་སྔ་རབས་རྒན་པོ་རྣམས་ཀྱིས་
གླེང་ཞིང་ཀུན་ལ་གྲགས། དེ་ལྟར་ན་ལྷ་ཁང་འདི་གསུམ་ནི་སྡེ་འདིའི་རྟེན་
བཞེངས་ཕལ་ཆེ་བའི་ཐོག་མ་ལྟ་བུ་དང་རྟེན་གཙོ་ཡིན་ཞིང་རྟེན་གཞན་ལས་
བྱིན་རླབས་ཆེ་བའི་ལོ་རྒྱུས་སོགས་ཀྱང་ཡོད་པར་མངོན། ཁོང་ནི་ལུགས་
གཉིས་ཀྱི་མཁྱེན་དཔྱོད་མཁའ་ལྟར་ཡངས་ཤིང་། འཇིག་རྟེན་གྱི་མངའ་ཐང་
དང་གྲགས་སྙན་ཕྱོགས་སུ་རྒྱས་ཏེ་ལྗོངས་འདིའི་ཆེ་དགུ་དྲེགས་ལྡན་སོགས་སྐྱེ་བོ་
ཀུན་གྱིས་གཙུག་ཏུ་བཀུར་ཞིང་ཅི་གསུང་བཀའ་བཞིན་བསྒྲུབས། དམ་པ་
འདི་པར་སྲིད་ཕྱོགས་སུ་གོང་མ་རིམ་བྱོན་ཀྱིས་རྒྱ་བོད་ཀྱི་གོ་གནས་དང་། སྔ་
ཕྱིར་བཀའ་ཤོབགྲྭ་ཆེ་འབྲིང་ཆུང་གསུམ་རིམ་བཞིན་བསྩལ་པར་གྲགས། །
སྐུ་ཕྲེང་གསུམ་པའི་མཚན་མི་ངེས་ཤིང་དམེ་ཀྱཱའི་གྲོང་ཚོར་གཤོང་མོ་ཆེ་
སྒྲུབ་སྡེ་འདེབས་པ་པོ་ཨ་ཡག་སྦྱིན་པ་རྒྱ་མཚོའི་ཚ་བོར་འཁྲུངས་ཟེར་བ་ཙམ་
ལས་ཁོང་གི་དགུང་གྲངས་དང་མཛད་རྗེས་གྲྭ་ས་གང་དུ་གསན་སྦྱོང་གནང་བ་
སོགས་མི་གསལ།
སྐུ་ཕྲེང་བཞི་བ་བློ་བཟང་བསྟན་པ་དར་རྒྱས་ནི། སྡེ་བཞིའི་ལང་ཚོ་
མཆོག་ཏུ་དར་བའི་ཡུལ། འཕྲང་དམར་ཚོ་བཅུ་གཉིས་ཀྱི་ཡ་གྱལ་ལན་འགྲོའི་
ཨ་རིན་ཞེས་བྱ་བའི་སྡེ་ཁྲོད་དུ་འཁྲུངས། སྐུ་ན་གཞོན་དུས་ནས་སྔོན་གོམས་



ཁྲི་ཀའི་རྒྱུབ་ཚ་དགོན་བསྟན་རྒྱུས་གླིང༌། ： 125
ཀྱི་བག་ཆགས་སད་པའི་སྟོབས་ཀྱིས་རྒྱལ་བའི་བསྟན་སྒོར་རབ་ཏུ་བྱུང་། ཡི་
གེ་འབྲི་ཀློག་དང་འདོན་ཆོས་སྤྱོད་ཀྱི་སྐོར་རྣམས་བསླབས། མཁས་གྲུག་
ཡོངས་ཀྱི་བསྟི་གནས་ལཱ་མོ་བདེ་ཆེན་ཆོས་ གླིང་གི་ཆོས་གྲྭར་ཞུགས་ཏེ་བཀའ་
བོད་ཀྱི་གཞུང་རྣམས་ལ་སྦྱངས་པ་མཐིལ་ཕྱིན་མཛད། ཕྱིས་དེ་ལྟར་དུ་དཔོན་
སློབ་ཀྱི་ཁྲིད་བསྐྱངས། འཆད་ཉན་ཡར་སྐུལ་གང་ལེགས་མཛད་པ་དང་།
དགེ་འདུན་གྱི་སྡེ་ལ་བསྙེན་བཀུར་སོགས་ལུགས་གཉིས་ཀྱིས་བཀའ་དྲིན་བླ་ལྷག་
ཏུ་བསྐྱངས།
སྐུ་ཕྲེང་ལྔ་བའི་མཚན་མི་ངེས་ཤིང་། བྱ་སྟོད་སྨར་སྐམ་ནས་འཁྲུངས་
ཟེར་བ་ཙམ་ལས་དགུང་གྲངས་དང་མཛད་རྗེས་སོགས་མི་གསལ།
སྐུ་ཕྲེང་དྲུག་པ་བློ་བཟང་བཤད་ སྒྲུབ་ རྒྱ་ མཚོ་ དགུང་གྲངས་ཉི་ ཤུར་
སླེབས་འཕྲལ་སྐུ་གཤེགས་ཟེར་བ་ཙམ་ལས་འཁྲུངས་ཡུལ་མི་གསལ།
སྐུ་ཕྲེང་བདུན་པ་དང་བརྒྱད་པ་གཉིས་ཀྱི་འཁྲུངས་ཡུལ་མི་གསལ་ལ་ན་
ཚོད་མ་སྨིན་པར་སྐུའི་མེ་ཏོག་ཡལ་བས་གདན་ཁྲིར་འགོད་རྒྱུ་མ་བྱུང་བ་འདྲ
སྐུ་ཕྲེང་དགུ་བ་དགེ་འདུན་དམ་ཆོས་རབ་རྒྱས་ནི། བཙན་ཕྱུག་
གཉན་གསུམ་འཛོམ་པའི་བྱ་སྟོད་སྨར་སྐུམ་ཞེས་བྱ་བའི་སྡེ་ཁྲོད་དུ་རིགས་རུས་
ཕུན་སུམ་ཚོགས་པའི་ཁྱིམ་གཞི་ཞིག་ཏུ་འཁྲུངས། ཆུང་དུས་ནས་བྱིས་པ་ཕལ་
བ་གཞན་དང་མི་འདྲ་བར་དམ་པས་སྨད་པའི་ཉེས་སྤྱོད་ཀྱི་རིགས་ལ་ནམ་ཡང་
མི་འཇུག་ཅིང་། མཆོག་གསུམ་གྱི་རྟེན་དང་ཡབ་ཡུམ་ལ་གུས་འདུད་ལྷད་
མེད་པ་སོགས་ཆོས་མཐུན་གྱི་མཛད་སྤྱོད་དུ་མས་སྐྱེས་བུ་དམ་པའི་རང་རྟགས་
ཁྱད་དུ་མངོན་པ་ཞིག་གོ ། དགུང་ལོ་གསུམ་པའི་སྟེང༧གོང་ས་རྒྱལ་དབང་
བཅུ་གསུམ་པའི་རིགས་ཀྱི་ཅོད་པན་རྗེ་ཞྭ་དམར་པ་མ་ཧཱ་པཎྜི་ཏ་དགེ་འདུན་



· 126 ·
་ཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས། _
བསྟན་འཛིན་རྒྱ་མཚོས་ངོས་འཛིན་གནང་། ཕྱིས་རྗེ་དེ་ཉིད་ལས་རབ་བྱུང་
དང་དགེ་ཚུལ་དཀྱུས་གཅིག་ཏུ་བསྒྲུབས་ཏེ་ངུར་སྨྲིག་གི་རྒྱལ་མཚན་ལེགས་པར་
བཞེས། གདན་སར་འཁོད་ནས་ཡི་གེ་འབྲི་ཀློག་དང་འདོན་ཆོས་སྤྱོད་ཀྱི་སྐོར་
རྣམས་ཞིབ་ཏུ་སྦྱངས། སྔ་ཕྱིར་མཁས་གྲུབ་ཡོངས་ཀྱི་གཙུག་རྒྱན་རྗེ་ཞྭ་དམར་
པཎྜི་ཏ་སོགས་ཚད་མའི་སྐྱེས་བུ་དུ་མ་བསམ་སྦྱོར་གཉིས་ཀྱི་སྒོ་ནས་ཚུལ་བཞིན་
བསྟེན་ཏེ། དབང་ལུང་མན་ངག་གི་རྒྱུན་མཐའ་དག་གསན། དེ་ནས་
གདན་ས་ཆེན་པོ་ལཱ་མོ་བདེ་ཆེན་ཆོས་གླིང་གི་ཆོས་སྒོར་ཞུགས་ཏེ་བསྡུས་གྲྭ་ནས་
བཟུང་བློ་རྟགས་ཕར་ཕྱིན་སོགས་ལ་སྦྱངས་པ་མཐིལ་ཕྱིན་མཛད། དམ་པ་
འདི་ཉིད་ལྟ་ སྒོམ་སྤྱོད་པའི་རྟོགས་པ་ཀློང་དུ་བརྡོལ་ཞིང་མངོན་ཤེས་དང་རྨི་
ལམ་གྱི་མཚན་མ་གཙིགས་པས་མ་འོངས་འབྱུང་འགྱུར་སོགས་ལུང་དུ་བསྟན་པ་
བཞིན་སྟེང་དུ་ཁེལ་བས་གྲགས་སྙན་ཕྱོགས་བཅུར་རྒྱས། བཀའ་སྲུང་དམ་
ཅན་བྲན་དུ་འཁོལ་བའི་རྣལ་འབྱོར་གྱི་དབང་ཕྱུག་ཆེན་པོ་འདི་ཉིད་ཀྱི་བྱམས་
བརྩི་སྲུང་བའི་གུར་ཁང་དུ་སྐྱབས་འཚོལ་ཞུ་བའི་མི་སྡེ་ཕྱོགས་སོ་སོ་ནས་འོང་བ་
དང་། སྒོས་ རང་རེའི་ལྗོངས་འདིའི་སྟོད་སྨད་བར་གསུམ་དང་། མང་
འབའ་བྱ་གསུམ། རྨ་ཕར་ཚུར་གྱི་ཡོན་བདག་སོ་སོས་གདན་ཞུས་ལྟར་ཆིབས་
བསྒྱུར་ཏེ་གདུལ་བྱའི་ཁམས་དང་མོས་པ་བཞིན་གང་འཚམ་སྒོས་ཆོས་སྤྱི་ནོམ་
པས་ཚིམ་པར་མཛད་པ་དང་། མི་ཁྱིམ་སོ་སོའི་འདོད་མོས་བཞིན་མི་ཕྱུགས་
ཀྱི་ནད་ཡམས་དང་གོད་ཁ་སྲི་བཟློག་སོགས་གང་ལ་གང་འཚམ་གྱི་ཆོས་སྦྱིན་རྒྱུ་
ཆེར་བསྩལ། རྗེ་འདིའི་སྐུ་རིང་ལ་སྒྲུབ་སྡེ་འདིའི་འདུ་ཁང་དར་རྒྱས་ཕུན་
སུམ་ཚོགས་པོ་བྱུང་། འདི་ལྟར་ཐུགས་ཀྱི་བཞེད་དགུ་མཐའ་དག་ལྷུན་གྱིས་
གྲུབ་ནས་ མཐར་ དགུང་ གྲངས་ དྲུག་ ཅུ་ཡས་ མས་ ཙམ་ དུ་ གཟུགས་ སྐུ་ ཆོས་



ཁྲི་ཀའི་རྒྱབ་ཚ་དགོན་བསྟན་རྒྱས་གླིང་། བ ་ 127，
དབྱིངས་སུ་བསྡུས། །
སྐུ་ཕྲེང་བཅུ་བ་བློ་བཟང་ལུང་རིགས་རྒྱ་མཚོ་ནི། མཆོད་གཞིས་རྒྱབ་
ཚ་སྡེ་ཁྲོད་དུ་སྤྲུལ་བའི་ཟློས་གར་བསྒྱུར། དམ་པ་འདི་ཉིད་ཀྱི་སྐུའི་འཛུམ་
ཞལ་ཐོག་མར་སྤྲོ་བའི་ཚེ། ཁྱིམ་གཞིའི་ར་བའི་དོར་མོ་ཆེའི་རྩེ་ནས་དཔྱིད་ཀྱི་
ཕོ་ཉའི་གདངས་སྙན་ལྷང་ལྷང་དུ་གྲགས་པས་སྐུ་ཚེ་འདིར་མཛད་འཕྲིན་ཕྱོགས་
སུ་རྒྱས་པའི་རྟེན་འབྲེལ་མ་བསྒྲིགས་རང་འགྲིག་ཏུ་གྱུར། དགུང་ལོ་གསུམ་
པའི་སྟེང་འཇམ་མགོན་བསྟན་པའི་སྣང་བྱེད་ཐར་ཤུལ་རྡོ་རྗེ་འཆང་དགེ་ལེགས་
དབང་ཕྱུག་ཆོས་སྐྱོང་རྒྱུ་མཚོས་སྐུ་གོང་མའི་ཡང་སྲིད་དུ་ཐུགས་ཐག་བཅད།
ཕྱིས་རྗེ་ཉིད་ལས་རབ་ཏུ་བྱུང་སྟེ་བློ་བཟང་ལུང་རིགས་རྒྱ་མཚོ་ཞེས་མཚན་གྱི་མེ་
ཏོག་གཞུང་། སྐུ་ཡོན་འབུལ་བའི་དགེ་རྒན་ཡང་བླ་མ་རིན་པོ་ཆེའི་ལྗགས་
བཀོད་པ་ཞིན་སྐུ་གོང་མའི་ཉེ་གནས་ཆེན་པོ་འཚོ་བྱེད་གཞོན་ནུ་གཉིས་པ་སྨར་
སྐམ་བདེ་ལེགས་ཞུ་བ་དེ་དགེ་རྒན་དུ་གདན་དྲངས། ཡེ་གེ་ཀློག་སྦྱོར་དང་
འདོན་ཆོག་ཆོས་སྤྱོད་གང་མཁོ་ཐུགས་འཛིན་གནང་། དེ་ནས་དགེ་རྒན་དང་
ལྷན་དུ་བླ་མ་ཆོས་པ་ཡབ་སྲས་ཀྱི་གདན་ས་དགོན་རོང་བྲག་སྐྱ་རྡོ་རྗེ་རྫོང་དུ་
ཕེབས་ནས་ལོ་ཤས་རིང་བཞུགས། ཕྱིས་སྐུ་གོང་མའི་འཁྲུངས་ཡུལ་བྱ་སྟོད་
སྨར་སྐམ་གྱི་ཆུ་ཀར་དཀར་སྐེ་ཟེར་བའི་སར་དབྱར་བཞུགས་གནང་། རིམ་
གྱིས་གནས་དེར་མཚམས་ཁང་བརྩིགས་ཏེ་ རྒྱུན་ བཞུགས་གནང་། དེར་
བརྟེན་དེ་གར་སྡོད་པའི་གྲྭ་པ་རྣམས་ཀྱིས་ཀྱང་ཁ་མིག་ཡར་ལྟོས་ངང་གནས་
དེར་སྒོམ་ཁང་རེ་བརྩིགས་ཏེ་ཉམས་ལེན་ལ་བརྩོན་པའི་མཐར་དགེ་འདུན་གྱི་སྡེ་
ཞིག་ཆགས་ཏེ་ཚོགས་གཉིས་ཆོས་འཕེལ་གླིང་ཞེས་མཚན་གསོལ། ད་ལྟ་ཀུན་
གྱི་སྨར་སྐམ་མཚམས་ ཐོག་ ཅེས་འབོད་པ་དེའོ། ། ཕྱིས་ཕྱོགས་དེའི་བན་



·128：
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
-
སྔགས་ཐུན་མོང་གིས་ད་མ་པ་འདི་པར་ཁྱེད་ཀྱིས་དགོན་པ་འདི་ལ་བདག་སྐྱོང་
བྱེད་དགོས་ཞེས་ཕུར་ཚུགས་ཀྱིས་གསོལ་བ་ནན་ཏན་ཏུ་བཏབ་པ་ལྟར་ལོ་ཤས་
རིང་དེར་བཞུགས་ནས་སོ་སོའི་ཡིད་ཀྱི་རེ་བ་ཡོངས་སུ་བསྐངས། དགུང་ལོ་
བཅུ་གསུམ་པའི་སྟེང་གདན་ས་ཆེན་པོ་ལཱ་ མོ་ བདེ་ཆེན་དགེ་ཚོགས་ གླིང་དུ་
ཚོགས་བཞུགས་གནང་སྟེ་དགེ་འདུན་པ་ཞལ་གྲངས་ལྔ་བརྒྱ་ལྷག་ལ་མང་འགྱེད་
བསྙེན་བཀུར་གཟབ་རྒྱས་ཞུས། ལོ་ཁོག་དགེ་བཤེས་ཤེས་རབ་རྒྱ་མཚོ་དགེ་
རྒན་དུ་བསྟེན་ནས་ལོ་ངོ་བཞིའི་རིང་བསྡུས་གྲྭ་ནས་བློ་རྟགས་བར་སློབ་གཉེར་
མཐིལ་ཕྱིན་པ་གནང་། དེ་ནས་མདོ་སྨད་བསྟན་པའི་འབྱུང་གནས་ཆོས་སྡེ་
ཆེན་པོ་བླ་བྲང་བཀྲ་ ཤིས་འཁྱིལ་གྱི་ ཆོས་ གྲྭར་ཞུགས་ཏེ་གསན་སྦྱོང་མཛད།
རབ་ རྒྱལ་ ས་ཁྱི་སྟེ་སྤྱི་ལོ1958ལོའི་དུས་འགྱུར་གྱིས་ཐུབ་པའི་བསྟན་པ་ལ་
ཉམས་འགྲིབ་ཆེན་པོ་བྱུང་བར་བརྟེན་བར་ཆད་ཀྱི་རྣམ་པས་མཐར་མ་ཕྱིན་པར་
རེ་ཞིག་དེ་གར་བཞུགས་ནས་སྣང་མཐའི་རིགས་ཀྱི་ཅོད་པན་རྗེ་འཇིགས་མེད་རྒྱུ་
མཚོ་ཚང་ཤུལ་དུ་བཞུགས་པ་ལ་སྐབས་བསྟུན་གྱི་ཕྱག་གཡོག་ཅུང་ཙམ་རེ་ཞུ་
རྒྱུའི་སྐལ་བ་བྱུང་། མཐོར་བཟློག་ཏུ་མེད་པའི་རྐྱེན་དབང་གིས་ཕྱིར་རང་
ཡུལ་དུ་མི་ ཕེབས་ཀ་མེད་བྱུང་སྟེ། ཕེབས་ཁར་བླ་སློབ་ ཕན་ཚུན་ཐུགས་
འཁྲེང་བའི་རྣམ་པ་མཛད་ནས་བླ་མས་ཁྱེད་ནམ་ཡང་ཐུགས་ནས་མི་འདོར་ཞེས་
ཚེ་རབས་ཀུན་ཏུ་རྗེས་སུ་འཛིན་པའི་གསུང་གི་མཐའ་མ་ཞལ་ཆེམས་ཀྱི་ཚུལ་དུ་
གནང་བ་ནི་སྐུ་ཚེ་འདིར་མཇལ་བའི་ཐ་མར་གྱུར་པའི་ལྟས་སུ་མངོན། དེ་
ནས་རང་ཡུལ་དུ་ཕེབས་ནས་ལོ་ཤས་བཞུགས་ཤིང་རབ་རྒྱལ་ཆུ་སྟག་སྟེ་སྤྱི་ལོ
1962ལོ་ནས་བཟུང་ལོ་དུ་མར་དུ ཁས་མནར་བ་བྱུང་། རབ་རྒྱལ་ལྕགས་
སྤྲེལ་ཏེ་སྤྱི་ལོ1980ལོར་ཁུལ་སྲིད་གྲོས་ཀྱིས་མིང་སླར་གསོ་བྱས་པས། དེ་



ལླི་ཀའི་རྒྱབ་ཚ་དགོན་བསྟན་རྒྱུས་གླིང་།
༡g，
ནས་བཟུང་དམ་པ་འདིའི་སྐུའི་ན་ཚོད་ཕྲ་མོའི་དུས་ནས་སྦྱངས་པའི་གསོ་བ་
རིག་པའི་གཞུང་ལ་ཡང་བསྐྱར་འབད་བརྩོན་གནང་སྟེ་འགྲོ་མང་ནད་ཀྱིས་ཉེས་
པ་རྣམས་ལ་སྨན་གྱི་འགྲོ་ཕན་རྒྱ་ཆེར་གནང་། རང་ལོ་ཞེ་ལྔ་བ་རབ་རྒྱལ་ཤིང་
བྱི་སྟེ་སྤྱི་ལོ1984ལོར་ཁྲི་ཀ་རྫོང་སྲིད་གྲོས་ཀྱི་ཀྲུའུ་ཞི་གཞོན་པའི་འགན་བཞེས།
རབ་རྒྱལ་ཤིང་གླང་སྟེ་སྤྱི་ལོ1985ལོར་ཁྲི་ཀ་རྫོང་བོད་སྨན་ཁང་གི་འགན་ཞོར་
ཁུར་མཛད་དེ་ཧོ་ཞི་ཞང་ནས་རྫོང་བོད་སྨན་ཁང་ཐོག་མར་གསར་འཛུགས་
གནང༌། རབ་རྒྱན་ས་སྦྲུལ་ཏེ་སྤྱི་ལོ1989ལོར་བོད་སྨན་ཁང་ད་ལྟའི་གནས་
འདིར་སྤོས། རབ་རྒྱལ་ལྕགས་རྟ་སྟེ་སྤྱི་ལོ1990ལོར་ཁྲི་ཀ་རྫོང་དམངས་
ཆེན་སྐབས་ བདུན་པའི་རྒྱུན་ལས་ ལྷན་ཚོགས་ཀྱི་ཀྲུའུ་རིན་གཞོན་ པ་ དང་།
ཞོར་དུ་རྫོང་བོད་སྨན་ཁང་གི་མཚན་འཛིན་མགོ་ཁྲིད་ཀྱི་འགན་ཁུར་ཏེ་དམངས་
དོན་སྒྲུབ་བཞིན་པ་དང་། སྐབས་འགར་རྩྭ་སའི་རྩོད་གླེང་ཛ་དྲག་ཆེ་བའི་
རིགས་དང་མི་རྟ་མང་པོ་ཤི་རྨས་བྱུང་བའི་དོན་རྐྱེན་རྣམས་ཀྱང་སྲིད་གཞུང་གི་
མཛུབ་སྟོན་འོག་དམ་པ་འདིས་ཆོས་སྲིད་གཉིས་ཆར་གྱི་སྒོས་འདུམ་པར་བྱེད་
པའི་མཛད་བཟང་ད་ལྟ་རྒྱ་བོད་ཀུན་གྱིས་བསྔགས་བཞིན་པ་འདིའོ། །
སྐུ་གསུང་ཐུགས་རྟེན་གྱི་སྐོར་ལ། སྒྲུབ་སྡེ་འདིའི་ཐོག་མའི་འདུ་ཁང་
ནི་ཀ་རིང་གཉིས་ཀྱིས་བཏེགས་པའི་སྤྱན་ལྔ་ཅན་ཞིག་ཡིན་ལ། ནང་རྟེན་གྱི་
གཙོ་བོ་ནི་ཇོ་བོ་ཡིད་བཞིན་ནོར་བུའི་སྐུ་བྱིན་རླབས་ཀྱི་གཟི་འོད་འབར་བ།
འཇམ་མགོན་བླ་མ་ཡབ་སྲས་ཀྱི་སྐུ་བརྙན་བྱིན་ཅན། གཡས་གཡོན་ལོགས་
གཉིས་སུ་གྱན་ཐང་དང་། མགར་ནག་གི་ཞལ་ཐང་བཀའ་གཉན་ཅན་བཅས་
བཞུགས། གསུང་རྟེན་གྱི་སྐོར་ལ་ཡང་རྒྱལ་བའི་བཀའ་འགྱུར་རོ་ཅོག་གླེགས་
ཐུམ་གླེགས་ཐག་གདོང་དར་བཅས་ཆ་ཚང་བཞུགས། བྱམས་ཁང་གི་ནང་



· 130 ་ མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
རྟེན་གཙོ་བོ་ནི། རྣམ་འདྲེན་ལྔ་བ་མི་ཕམ་མགོན་པོའི་སྐུ་བརྙན་ལེགས་ཤོས་
དང་། རྗེ་ཡབ་སྲས་གསུམ། ཉེ་བའི་སྲས་ཆེན་བརྒྱད་སོགས་ཀྱི་སྨན་སྐུ་
བྱོན་གཙང་དང་། གསང་བདེ་འཇིགས་གསུམ། མགོན་ཆོས་སོགས་ཆོས་
སྐྱོང་གི་ཞལ་ཐང་། དམ་ཅན་རྡོ་རྗེ་ལེགས་པའི་སྨན་སྐུ་བཀའ་གཉན་ཅན་
བཅས་དང༌། གསུང་རྟེན་དུ་རྒྱལ་བའི་བཀའ་འགྱུར་རིན་པོ་ཆེ་ཆ་ཚང་།
ཐུགས་རྟེན་དུ་སྐུ་ཕྲེང་གོང་མ་ལྔའི་སྐུ་གདུང་མཆོད་རྟེན། རྒྱ་བཟའ་རིན་པོ་
ཚེའི་སྐུ་གདུང་མཆོད་རྟེན་བཅས་ལེགས་པར་བཞུགས། རྒྱབ་ཚའི་གུ་རུ་ཆོས་
ལྡན་གྱིས་བཞེངས་པའི་ལྷ་ཁང་གསུམ་གྱི་དབུས་མའི་ནང་རྟེན་ནི། རྒྱུ་སྨན་
འདམ་ལས་གྲུབ་པའི་དུས་གསུམ་སངས་རྒྱས་དང་ཉེ་བའི་སྲས་ཆེན་བརྒྱད་
གཡས་གཡོན་གྱི་ལོགས་རྣམས་སུ་སངས་རྒྱས་འཁྲུངས་རབས་ཀྱི་ལྡེབས་རིས་
སོགས་བཞུགས། གཞོགས་གཡས་ཀྱི་ལྷ་ཁང་ནང་དུ་རྒྱུ་སྨན་འདམ་ལས་གྲུབ་
པའི་སྟོན་པ་གཙོ་འཁོར་གསུམ། ཉེ་བའི་སྲས་ཆེན་བརྒྱུད། ཡི་དམ་རྡོ་རྗེ་
འཇིགས་བྱེད་དང་མགོན་པོ་ཕྱག་དྲུག་པའི་སྐུ་བརྙན་ཁང་ཚད་ཙམ། བར་
སྐོར་དུ་ ཐུགས་ རྗེ་ཆེན་ པོ་ ཕྱག་ སྟོང་ སྤྱན་ སྟོང་ གི་ སྨན་ སྐུ་བྱོན་གཙང་དང་།
གཡས་གཡོན་ལོགས་གཉིས་སུ་སངས་རྒྱས་བྱང་སེམས་སོགས་ཀྱི་ལྡེབས་རིས་
མང་དུ་བཞུགས། གཞོགས་གཡོན་གྱི་ལྷ་ཁང་གི་ནང་རྟེན་ནི། རྒྱུ་སྨན་
འདམ་ལས་གྲུབ་པའི་དུས་གསུམ་སངས་རྒྱས། ཉེ་བའི་སྲས་ཆེན་བརྒྱད།
རྒྱན་དྲུག་མཆོག་གཉིས་སོགས་ཀྱི་འབག་སྐུ་དང་གཡས་གཡོན་ལོགས་གཉིས་སུ་
གྲུབ་ཆེན་བརྒྱད་ཅུའི་ལོགས་བྲིས་སོགས་བཞུགས། ལྷ་ཁོང་འདི་གསུམ་གྱི་
གནམ་ རྒྱན་ངོས་ སུ་ དཀྱིལ་ འཁོར་ བརྒྱ་ རྩ་ སོགས་ བཞུགས་ པར་ གྲགས་ལ།
ནང་རྟེན་རིགས་མང་པོ་རྣམས་སྔར་ས་སྐྱ་ནས་གདན་དྲངས་པས་རྩ་འགངས་



ཁྲི་ཀའི་རྒྱབ་ཚ་དགོན་བསྟན་རྒྱས་གླིང༌། ： 131 ་
ཤིན་ཏུ་ཆེ་བར་གྲགས། གཞན་ཡང་ལྷ་ཁང་དང་འདུ་ཁང་བྱམས་ཁང་སོ་
སོའི་ནང་མཆོད་པའི་ཡོ་བྱད་འཕན་གདུགས་རྒྱལ་མཚན་སོགས་མཆོད་རྫས་
དང་། རྔ་སྦུབ་དུང་དང་རྒྱ་གླིང་སོགས་མཆོད་ཆའི་རིགས་ཀྱང་མང་དུ་ཡོད།
སྡེ་འདིའི་འདོན་རྟ་དབྱངས་གསུམ་དང་། ཆོ་ག་ཕྱག་ལེན་སོགས་ནི་
རྭ་རྒྱའི་ཕྱག་ལེན་ཇི་ལྟ་བ་དང་། ཆོས་ཐོག་གི་རིམ་པ་ཡང་རྒྱ་ལོའི་སྨོན་ལམ་
ཉིན་བརྒྱད། གཉིས་པའི་དུས་མཆོད་ཉིན་ལྔ། གསུམ་པར་ཀུན་རིག་སྒྲུབ་
མཆོད་སྦྱིན་སྲེག་ དང་ བཅས་ ཉིན་ བདུན། དྲུག་ པའི་ མཆོད་ པ་ ཉིན་ ལྔ།
བརྒྱད་པར་མི་འཁྲུགས་པའི་བདག་འཇུག་ཉིན་ལྔ། དགུ་བའི་བསྐང་སྒྲུབ་
ཉིན་ལྔའི་ནང་ མགོན་ཆོས་ ལྷ་ མོ་ གསུམ་ གྱི་བསྐང་ གསོ་ གཙོར་ བྱེད་དགོས།
མཆོད་གཞིའི་སྡེ་ཡང་སྔར་ནས་རྒྱབ་ཚ་དང་
། ཧོ་རན། ཁམས་ར་བཅས་
ཡིན། ཆོས་ཐོག་སོ་སོའི་འཚོ་བའི་རྟེན་གཞི་གཙོ་ཤས་ནི་ཞིང་ས་ཡིན་ལ་རབ་
རྒྱལ་ས་ཁྱི་ལོའི་ཡར་སྔོན་དགོན་པ་དང་བླ་བྲང་གཉིས་ཀར་བསྡོམས་པས་ས་
མུའུ་ལྔ་བརྒྱ་ཙམ་དང་། སྡོང་ར་གཅིག་བཅས་ཡོད།
རབ་རྒྱལ་ས་ཁྱི་སྟེ་སྤྱི་ལོ1958ལོར་ཐུབ་པའི་བསྟན་པ་ཉམས་འགྲིབ་
ཆེན་པོ་བྱུང་བར་བརྟེན་ལོ་ངོ་བཅུ་ཟུང་ལྷག་རིང་དགོན་གནས་སྟོངས། འོན་
ཀྱང་མི་རིགས་དང་ཆོས་ལུགས་ཀྱི་སྲིད་ཇུས་ཡང་བསྐྱར་དངོས་འབེབས་བྱས་
པོས། རབ་བྱུང་བཅུ་དྲུག་པའི་ཟད་པ་མེ་སྟག་སྟེ་སྤྱི་ལོ1986ལོར་སྒྲུབ་སྡེ་
བསྟན་ རྒྱས་ གླིང་ འདི་ ཉིད་ ཡང་བསྐྱར་ སླར་ གསོ་བྱེད་པའི་འགོ་བརྩམས།
དེའི་ཐད་རང་སྡེ་མང་ཚོགས་ཀུན་གྱིས་རང་འགུལ་གྱིས་འཚོ་བའི་མཐུན་རྐྱེན་
སྦྱར་ཞིང་ཉིན་མང་པོར་དཀའ་སྡུག་ལ་མ་འཛེམས་པར་ཤུལ་གྱི་རྙོག་རྫོབ་ཆག་
གྲུམ་ཐམས་ཅད་བསལ་ནས་རྩིག་ལས་བྱས་ཏེ་གཟིམ་ཁང་གཙོས་ཇ་ཁང་དང་སྤྱི་



132 མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ཁང་སོགས་སྔ་ཕྱིར་བསྡོམས་པས་ཁང་མིག་བཅོ་བརྒྱད་ཙམ་གསར་དུ་བཞེངས།
རབ་བྱུང་བཅུ་བདུན་པའི་འགོ་ཚུགས་པའི་ཐོག་མ་མེ་ཡོས་སྟེ་སྤྱི་ལོ1987ལོར་
མཆོག་སྤྲུལ་དམ་པ་བློ་བཟང་ལུང་རིགས་རྒྱ་མཚོས་ཐུགས་འགན་བཞེས་ཏེ་
གཙུག་ལག་ཁང་རྟེན་དང་བརྟེན་པ་གཞི་ནས་གསར་བཞེངས་བྱེད་པའི་བྱ་བ་
ལས་ཀྱི་འཁོར་ལོའི་དབུ་བཙུགས། ཁོང་གིས་མཐུན་རྐྱེན་གང་མཁོ་སྦྱར་ཏེ་
ཕྱག་རྫས་གང་ཡོད་ཆུད་ཟོས་སུ་མ་བཏང་བར་ལྷ་ཁང་དང་འདུ་ཁང་གཅིག་
ལྕོགས་བྱས་ཏེ་ནང་དུ་ཀ་རིང་གཉིས་ཀྱིས་བཏེགས་པའི་རྒྱན་བཅོ་ལྔ་ཅན་དེ་
བཞེངས་ཤིང༌། བཟོ་བཀོད་ཕུན་སུམ་ཚོགས་ཤིང་ཕྱི་ནང་ཀུན་ལ་ཚོན་རྩི་
ཕུལ། སྟེང་དུ་གྱོ་མོའི་རྒྱ་ཕིབས་དང་གསེར་ཟངས་ཀྱི་གཉྫི་ར་དང་ཆོས་
འཁོར་རི་དྭགས་སོགས་ཀྱིས་མཛེས་པར་བརྒྱན་ཏེ་བསྟན་པའི་དམིགས་རྐྱེན་དུ་
གྲུབ། ནང་དུ་བརྐོས་རིས་སྣ་ཚོགས་ལས་གྲུབ་པའི་ཀུན་དགའ་ར་བ་ཤེལ་
གྱིས་བརྒྱན་པ་མང་པོ་དང་གདོང་གྲལ་གྱི་དབུས་སུ་འཇམ་མགོན་བླ་མ་ཙོང་ཁ་
པ་ཆེན་པོའི་སྐུ་བརྙན་ མི་ ཚད་ ཙམ་ ཁྲི་དྲུག་འགྱོགས་དང་བཅས་བཞུགས།
གཡས་གཡོན་དུ་རྒྱུ་ཚབ་རྗེ་དང་མཁས་གྲུབ་རྗེ་རྣམ་གཉིས་བཞུགས་པ་དང་།
མཐའ་རྣམས་སུ་རྗེ་ཡབ་སྲས་གསུམ་གྱི་གསུང་འབུམ་དང་དེའི་གཡས་ཀྱི་གྲལ་
མགོར་རྣམ་འདྲེན་བཞི་བ་སྟོན་པ་ཐུབ་པའི་དབང་པོ་གཙོ་འཁོར་གསུམ་ཁྲི་དྲུག་
འགྱོགས་དང་བཅས། སྟེང་དུ་ལམ་རིམ་བརྒྱུད་པའི་བླ་མ། ཞོལ་དུ་ཐུགས་
རྗེ་ཆེན་པོ་བཅུ་གཅིག་ཞལ། གསེར་ཟངས་ལས་གྲུབ་པའི་རྣམ་རྒྱལ་མཆོད་
རྟེན་སྤུས་ལེགས། དེའི་གཡོན་གྱི་གྲལ་མགོར་སྒྲོལ་མ། ལོགས་རྣམས་སུ་
རྒྱལ་བའི་ བཀའ་འགྱུར་རོ་ཅོག་ དང་ ཀུན་རིག་ གི་ སྨན་ སྐུ་ སོགས་བཞུགས།
གཞོགས་གཡོན་གྱི་གྲལ་མགོར་རྡོ་རྗེ་འཇིགས་བྱེད་ལྷ་བཅུ་གསུམ་མ། མཐའ་



དིལླི་ཀའི་འགག་བཟའི་གྲྭ་ཚང་བཀྲ་ཤིས་དར་རྒྱས་གླིང༌།
： 133：
སྐོར་དུ་ ཁྲོ་ བོ་ བཅུས་ བསྐོར་ བ། དེའི་ གཡོན་ དུ་ མགོན་ པོ་ ཕྱག་ དྲུག་ པ།
བསྟན་སྲུང་དམག་ཟོར་མ། ཆོས་རྒྱལ་ཕྱི་སྒྲུབ་གཙོས་དཀོར་སྲུང་མགར་ནག་
དང་དམ་ཅན་གསང་བ་ཡང་ཁོལ་བཅས་བཞུགས། གྱན་ཐང་སྐོར་ལ་སྟེང་གི་
རྒྱ་མཐོངས་ཀྱི་དབུས་སུ་སྐྱབས་འགྲོའི་ཚོགས་ཞིང་དང་། དེའི་གཡས་སུ་
མཁན་སློབ་ཆོས་གསུམ། གཡོན་དུ་གདུགས་དཀར་བཅས་ཀྱི་གྱན་ཐང་
བཞུགས། ཐང་གའི་སྐོར་ལ་འོད་དཔག་མེད་དང་སྤྱན་རས་གཟིགས་བཅུ་
གཅིག་ཞལ་གཉིས་ཀའི་ཐང་ཆེན་དང་བླ་མཆོད་ཚོགས་ཞིང་གི་ཐང་ག་སོགས་
ཐང་ཆུང་དང་ཤོག་ཐང་དུ་མ་བཞུགས། གཞན་ཡང་མཆོད་པའི་ཡོ་བྱད་ཀྱི་
སྐོར་ལ་འཕན་ གདུགས་རྒྱལ་མཚན་བླ་བྲེ་སོགས་དང་། བཟང་གོས་ཀྱིས་
དྲུབས་པའི་དབང་ཆས་ཆ་ཚང་། རྔ་སྒྲུབ་རྒྱ་གླིང་དང་དུང་ཆེན་ཏིང་ཕོར་
མཆོད་ཀོང་གྲུམ་ཙེའི་གྲལ་གདན་སོགས་གང་དགོས་ཆ་ཚང་ཞིང་ལོ་ལྟར་ཡར་
རྒྱས་སུ་འགྲོ་བཞིན་པའི་སྐབས་སོ། །
འགག་བཟའི་གྲྭ་ཚང་བཀྲ་ཤིས་དར་རྒྱས་གླིང་།
སྡེ་འདི་ནི་ཁྲི་ཀ་རྫོང་སྲིད་ནས་ཤར་ལྷོར་སྤྱི་ལེ་ཉེར་གཅིག་ཙམ་གྱིས་ཆོད་
པའི་འགག་བཟའ་སྡེ་བར་ཆགས་ཡོད་པའི་དགེ་ལུགས་པའི་སྒྲུབ་སྡེ་ཞིག་ཡིན་
སྡེ་འདི་ལ་མོ་བདེ་ཆེན་གྱི་དགོན་ལག་ཡིན་ཚུལ་དང་གཙང་པ་སྐུ་ཕྲེང་བཅུ་བཞི་
བྱོན་པའི་ཚུལ་སོགས་ཁྲི་ཀའི་རིག་གནས་ལོ་རྒྱུས་སུ་བཀོད་ཡོད་ཀྱང་དེ་ལས་དེ་
དག་གི་ལོ་ཚིགས་ལ་དཔགས་ན་མ་དགོན་ལས་བུ་དགོན་སྔ་བ་དང་སྐུ་ཕྲེང་
འགའ་རེའི་ལོ་ཚིགས་རྣམས་ལོ་རྒྱུས་རྣམ་ཐར་སོགས་དང་མི་མཐུན་པའི་ཧེ་བག་
ཆེན་པོ་བྱུང་ཡོད་པ་ནི་བརྡ་དོན་ལ་མ་འབྱོངས་པའི་རྒན་པོ་སྒྲུང་གཏམ་ལ་



，134：
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
མཁས་པ་འགས་རིས་སུ་བཅད་པའི་བློ་བཟོ་འདྲ་ཡིན་ན་མ་གཏོགས། ཆོས་
འབྱུང་ལོ་རྒྱུས་རྣམས་སུ་མཐོང་དཀའ་ཡང༌། འདིར་༼ཁ་ཚོན་མ་བཅད་པར་
སྐུ་ཕྲེང་རིམ་བྱོན་གྱི་ལོ་རྒྱུས་རགས་ཙམ་ཁྲི་ཀའི་རིག་གནས་ལོ་རྒྱུས་སུ་བཀོད་པ་
ཇི་བཞིན་བྲིས་ཏེ་བློ་ལྡན་རྣམས་ཀྱི་དཔྱད་གཞི་རུ་བཞག་གོ ། དགོན་འདི་
ཐོག་མར་ཕྱག་འདེབས་མཁན་གཙང་པ་བློ་བཟང་རྒྱ་མཚོ་འགག་གཟའི་གཙང་
པ་ཚོ་བར་འཁྲུངས། ངག་རྒྱུན་ལ་ཚོ་ཁག་འདི་གཙང་ནས་མཆེད་པ་ཡིན་
སྐད། དགུང་ལོ་བརྒྱད་པར་རབ་ཏུ་བྱུང་ཞིང་ཉེར་གཅིག་པ་ལ་དབུས་སུ་
བྱོན། ཐུགས་གཉེར་དང་གསན་རྒྱ་ཆེ་བས་དཀའ་བཅུའི་མཚན་བཏགས་
བཞེས། དེ་ནས་བཟུང་སྐུ་ཕྲེང་རིམ་བྱོན་གྱི་མཚན་ལ་གཙང་པ་ཞེས་སྦྱོར་
སྲོལ་བྱུང༌། དགུང་ལོ་ཞེ་གསུམ་སྟེང་འབྲོ་འགག་ལྷ་སྡེ་གཉིས་ཀྱི་མཚམས་
འོམ་རྟིང་སྒང་ཞེས་པར་དགོན་པ་བཏབ་སྟེ། མཚན་ལ་དགའ་ལྡན་བཀྲ་ཤིས་
དར་རྒྱས་གླིང་ཞེས་གསོལ། སྡེ་མི་ཀུན་གྱིས་སྒྲོལ་མ་ཞལ་འདོན་བྱེད་དགོས་
པའི་སྲོལ་བཙུགས་པ་དེང་དུས་ཀྱང་སྣང་། གདན་སར་ཡུན་རིང་བཞུགས་ཏེ་
ཀུན་རིག་སྒྲུབ་མཆོད་དང་མི་འཁྲུགས་པའི་སྒྲུབ་མཆོད། བཅུ་བའི་ལྔ་མཆོད་
སོགས་གཟབ་ རྒྱས་ སྤེལ། དགུང་ ལོ་ དོན་ གསུམ་ སྟེང་ དགོངས་ པ་ ཆོས་
དབྱིངས་སུ་ཐིམ། །
གཙང་པ་སྐུ་ཕྲེང་གཉིས་པ་རི་ཕུག་པ་བློ་བཟང་གྲགས་པ་རྒྱལ་མཚན་ནི།
ཡབ་མ་སྐྱུང་ལྡང་དང་ཡུམ་བདེ་སྐྱིད་གཉིས་ཀྱི་སྲས་སུ་འཁྲུངས། ཁོང་ནི་སྐུ་
ཚེ་ཧྲིལ་བོར་སྒྲུབ་པ་ཉམས་ལེན་ཁོ་ནར་གཞོལ་བའི་རྣལ་འབྱོར་གྱི་བརྟུལ་ཞུགས་
ལོ་གནས་པ་ཞིག་ཡིན། ཁོང་གིས་སྡེ་ལུང་འདིར་ཆུ་མེད་པར་གཟིགས་ནས་
ཤར་ཕྱོགས་ཀྱི་སྲིབ་རྒན་རི་སྐེད་ནས་ཆུ་བོ་བཏོན་པར་བཤད། སྐབས་དེ་



ཁྲི་ཀའི་འགག་བཟའི་གྲྭ་ཚང་བཀྲ་ཤིས་དར་རྒྱས་གླིང་། ་135 ：
ནས་བཟུང་འབྲོ་འགག་ ལྷ་ སྡེ་གཉིས་གཅིག་དུ་བསྲེས་ཏེ་ཆུ་འགྲམ་ དུ་ སྤར་
དགུང་ལོ་ང་དྲུག་པར་སྐུ་གཤེགས།
གཙང་པ་སྐུ་ཕྲེང་གསུམ་པ་འབྲོ་ཨ་ལགས་ཚང་ནི་ཡབ་འབྲི་སྐལ་བཟང་
དང་ཡུམ་ཁྲོ་མོ་རྒྱལ་གཉིས་ཀྱི་སྲས་སུ་འཁྲུངས། འདི་པ་ཀློང་རྡོལ་བླ་མའི་
དངོས་སློབ་དང་ཧིཊི་དུང་ཕྱུར་གཅིག་དང་འབུམ་ཐེར་བཅོ་བརྒྱད་སོང་བའི་
ནུས་ལྡན་ཞིག་ཡིན་ཞེས་མདོ་སྨད་ཆོས་འབྱུང་དུ་གསལ། ཕྱིས་སྡེ་དཔོན་བླ་
མ་ཞེས་པ་དང་ཁོང་གཉིས་ཀྱི་ཐུགས་གྲོས་ལྟར་དགོན་པ་སྔོན་གྱི་དགོན་གནས་
ནས་ཁྲུས་གཞོང་སྐེ་རུ་གནས་སྤོས་ཏེ་ངོས་གཙང་བཏབ། དགུང་ལོ་རེ་བཞིའི་
སྟེང་སྐུ་མྱ་ངན་ལས་འདས་སོ། །
གཙང་པ་ སྐུ་ ཕྲེང་ བཞི་ བ་ དཀོན་ མཆོག་ འཇིགས་ བྱེད་ རྒྱ་ མཚོ་ ནི།
ཡབ་ཀུན་ཐུབ་འཇམ་དབྱངས་དང༌ ཡུམ་ གཡུ་ སྒྲོན་མཚོ་ གཉིས་ཀྱི་སྲས་ སུ་
འཁྲུངས། ཕྱིས་ཀུན་ཐུབ་གནས་སྤོར་བྱས་ཏེ་བྲག་དཀར་སྤྲེལ་རྫོང་དུ་སོང་།
འདི་ཉིད་དགུང་ལོ་བཅུ་ལས་མ་བཞུགས་པར་སྐུ་མྱ་ངན་ལས་འདས།
གཙང་པ་སྐུ་ཕྲེང་ལྔ་བ་བློ་བཟང་བསྟན་པ་རབ་རྒྱས་ནི་ཡབ་མཛོ་ལུང་ཧ་
ལོ་དང་ཡུམ་ཆོས་བཟང་སྒྲོལ་མ་གཉིས་ཀྱི་སྲས་སུ་འཁྲུངས། སྐུ་གོང་མའི་ཡང་
སྤྲུལ་དུ་ངོས་འཛིན་གནང་ནས་དཔོན་པོ་པདྨ་དང་དགོན་པའི་འཐུས་གཙོ་
སོགས་ཀྱིས་གདན་སར་སྤྱན་དྲངས་མོད། སྐུ་ན་ཕྲ་མོའི་དུས་སུ་གཟུགས་སྐུའི་
བཀོད་པ་བསྡུས་སོ། །
གཙང་པ་སྐུ་ཕྲེང་དྲུག་པ་བློ་བཟང་བསྟན་པའི་ཉི་མ་ནི། གཙང་པ་སྐུ་
ཕྲེང་དང་པོའི་ཁྱིམ་རྒྱུད་ཀྱི་ཡབ་འབུམ་རྒྱལ་དགེ་བོ་དང་ཡུམ་དབང་མོ་འཚོ་
གཉིས་ཀྱི་སྲས་སུ་འཁྲུངས། ཁོང་ཉིད་ཡང་ སྤྲུལ་ ལ་ངོས་འཛིན་དང་ཁྲིར་



་136 ་ མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
མངའ་གསོལ་ནས་གདན་སར་བཞུགས་སྐབས་གདུལ་བྱ་མང་པོ་སྤེལ་ཆེད་
དཔོན་པོ་པདྨ་དང་ཐུགས་མཐུན་བྱུང་སྟེ་སྐྱ་ཤུལ་ས་གནས་སུ་ཞིང་སྒར་བཏབ་
པས་ཕྱིས་ཆོས་སྡེ་རུ་མགོན་པོ་གཏོར་སྒྲུབ་སོགས་ཀྱི་ཆོ་ག་རྒྱ་ཆེར་སྤེལ། སྐུ་
ཕྲེང་འདི་ལ་ཁྱད་འཕགས་ངོ་མཚར་ཅན་གྱི་ལོ་རྒྱུས་མང་ཟེར་ཡང་ངག་རྒྱུན་
ཙམ་དུ་ཟད་པས་མ་སྤྲོས།
གཙང་པ་སྐུ་ཕྲེང་བདུན་པ་བློ་བཟང་བསྟན་པ་རྒྱ་མཚོ་ནི་ཡབ་ཆུ་ཤུལ་
རབ་བརྟེན་དང་ཡུམ་ལྷ་སྒྲོན་གཉིས་ཀྱི་སྲས་སུ་འཁྲུངས། ཁོང་དགུང་ལོ་བཅུ་
གསུམ་པར་སྐུ་མྱ་ངན་ལས་འདས།
གཙང་པ་སྐུ་ཕྲེང་བརྒྱད་པ་དགེ་འདུན་རྒྱ་མཚོ་ནི་འདབ་མ་རིན་ཆེན་
བཀྲ་ཤིས་དང་ཡུམ་མཁའ་འགྲོ་མཚོ་གཉིས་ཀྱི་སྲས་སུ་འཁྲུངས། དགུང་ལོ་སོ་
ལྔའི་སྟེང་སྐུ་གཤེགས་པར་གྲགས།
， གཙང་པ་སྐུ་ཕྲེང་དགུ་བ་ངག་དབང་མཁས་གྲུབ་རྒྱུ་མཚོ་ནི། ཡབ་
སྟོབས་ལྡན་དབང་ཕྱུག་དང་ཡུམ་འཕགས་སྒྲོལ་གཉིས་ཀྱི་སྲས་སུ་འཁྲུངས།
འདི་པས་སྐུ་ཕྲེང་སྔོན་མ་དག་གི་གདུལ་བྱར་གྱུར་པ་རྣམས་ལ་ཆོས་ཀྱི་བདུད་རྩི་
ཚིམ་མེད་དུ་བསྩལ། དུས་དེར་སྐུ་ཕྲེང་གཉིས་པ་བློ་བཟང་གྲགས་པ་རྒྱ་
མཚོས་བཏོན་པའི་ཆུ་བོ་ཅུང་ཞན་པར་གྱུར་པས་ཁོང་གིས་ཆུ་བོ་འདིའི་བཞུར་
རྒྱུན་མི་ཆད་པ་དང་དམངས་ཀྱི་བདེ་སྡུག་ལ་གཟིགས་ནས་དཔོན་པོ་ཝུན་ཁྲང་
དང་ཐུགས་གྲོས་བྱས་ཏེ་ཆུ་མགོའི་ཀླད་ དུ་ ཉིན་ མང་པོར་དབྱར་གནས་སུ་
བཞུགས་ཏེ་ཐུགས་སྒོམ་ཟབ་མོའི་ངང་སེམས་བསྐྱེད་མཆོད་པ་སོགས་གསུངས་
ནས་ཆུ་མགོའི་ནང་ཀླུའི་རྒྱལ་པོ་མ་དྲོས་པའི་རྡོ་སྐུ་ཞིག་དང་ཆུ་མགོའི་སྟེང་དུ་
སྨན་བླའི་རྡོ་སྐུ་ཞིག་བཞེངས་པར་མ་ཟད་ཁྲུས་གསོལ་གནང་། ཁོང་གི་



ཁྲི་ཀའི་འགག་བཟའི་གྲྭ་ཚང་བཀྲ་ཤིས་དར་རྒྱས་གླིང་།
་ 137:
ཐུགས་སྨོན་དང་བྱིན་རླབས་ཀྱིས་དགོན་སྡེ་དང་སྐྱེ་འགྲོ་ཀུན་ལ་སྐྱིད་པའི་ཉི་མ་
ཤར་བར་གྲགས། དགུང་ལོ་ང་གཉིས་སྟེང་སྐུ་མྱ་ངན་འདས་སོ། །
གཙང་པ་སྐུ་ཕྲེང་བཅུ་བ་མཁའ་སྤྱོད་གྲུབ་པའི་དབང་ཕྱུག་སྦས་པའི་
རྣལ་འབྱོར་ཆེན་མོ་རྗེ་ངག་དབང་བློ་བཟང་བརྩོན་འགྲུས་ནི་མཚོ་སྔོན་པོའི་
མདའ་བཞིའི་སྨར་སྐམ་ཚོ་ཕྱོགས་སུ་སྐུ་འཁྲུངས། ཁོང་དགུང་ལོ་བཞིའི་སྟེང་
ཡང་སྤྲུལ་ལ་ངོས་འཛིན་གནང་ཞིང་དགུང་ལོ་བདུན་གྱི་སྟེང་དཔོན་པོ་ཝུན་ཁྲང་
དང་ཆོས་སྡེའི་འཐུས་གཙོ་སོགས་ཀྱིས་གདན་སར་སྤྱན་དྲངས་ཏེ་ཁྲིར་མངའ་
གསོལ་མཛད་ཅིང་ཆོ་ག་གཟབ་རྒྱས་སྤེལ། དགུང་ལོ་བརྒྱད་པར་རབ་ཏུ་བྱུང་
ཞིང་ཡོངས་འཛིན་དུ་མར་བསྟེན་ནས་དབང་ལུང་དང་མན་ངག་སོགས་དང་
མདོ་སྔགས་ཀྱི་ཟབ་ཆོས་མང་པོར་ཐོས་བསམ་རྒྱ་ཆེན་པོ་གནང་སྟེ་མཁས་པར་
གྱུར། དགུང་ལོ་ང་ལྔའི་སྟེང་ཐར་ཤུལ་ཆོས་སྐྱོང་རྒྱ་མཚོ་དང་ཁོང་གཉིས་
ཀྱིས་ཐུགས་གྲོས་གནང་བར་བརྟེན། དགོན་སྡེ་སླར་གསོ་བྱས་ཏེ་འདུ་ཁང་
དང་བླ་བྲང་། བྱམས་ཁང་བཅས་ བསམ་ གྱིས་ མི་ ཁྱབ་པར་གྲུབ། སྐུ་
གསུང་ཐུགས་རྟེན་ལའང་རྗེ་ཡབ་སྲས་གསུམ་དང་གཙང་པ་སྐུ་ཕྲེང་དང་པོ་ནས་
དགུ་བའི་བར་གྱི་སྐུ་གདུང་རྒྱུ་ཆེ་ཞིང་ངོ་མཚར་ལྡན་པ་བཞེངས། ད་དུང་
འདུལ་ཁྲིམས་མང་པོ་གཏན་འབེབས་བྱས་ཤིང་ལྷ་མོའི་གཏོར་སྒྲུབ་དང་དགོན་
པའི་ཆོས་སྐྱོང་གཏན་ཕབ་མཛད་ནས་ཐར་ཤུལ་ཆོས་སྐྱོང་རྒྱུ་མཚོའི་སྐུ་ཤམ་སྟེང་
ཁོང་གི་གདོང་ཁྲག་གིས་ལྷ་མོའི་ཞལ་ཐང་ཞིག་བཞེངས་པ་དེང་སྐབས་སུའང་
མཇལ་རྒྱུ་འདུག བྱ་ཁྱུང་གི་ཁྲིར་ཡང་བཞུགས་མྱོང་བས་མཚན་གཞན་ལ་
ཁྱོམ་ཚང་ཞབས་དྲུང་ཞེས་ཀྱང་གྲགས། དགུང་ལོ་གྱ་གཅིག་སྟེང་དགོངས་པ་
ཆོས་དབྱིངས་སུ་ཐིམ། ཁོང་གི་སྐུ་གདུང་དགའ་ལྡན་བཀྲ་ཤིས་དར་རྒྱས་གླིང་



་138 ，
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
དུ་བཞུགས་པ་ད་ལྟའང་མཐོང་སྣང་དུ་གྱུར་ཏོ། །
གཙང་པ་སྐུ་ཕྲེང་བཅུ་གཅིག་པ་རབ་ཚེས་ཤིང་ཕག་སྟེ་སྤྱི་ལོ1875ལོར་
འཁྲུངས་ནས་ཡང་སྤྲུལ་ལ་ངོས་འཛིན་བྱས་མོད་དགུང་ལོ་དགུ་ལས་མ་བཞུགས་
པས་རྣམ་ཐར་མ་སྤྲོས།
གཙང་པ་སྐུ་ཕྲེང་བཅུ་གཉིས་པ་བློ་བཟང་ཆོས་ཀྱི་རྒྱལ་མཚན་ནི་རབ་
ཚེས་ས་ གླང་སྟེ་སྤྱི་ལོ་1889ལོར་མདའ་བཞིའི་ཀྱེ་སང་མཁའ་འགྲོ་སྐོར་དུ་
འཁྲུངས། ཁོང་དགུང་ལོ་བཅུ་གཅིག་སྟེང་གདན་སར་སྤྱན་དྲངས་ཏེ་རང་
དགོན་དུ་མངའ་གསོལ་རྒྱ་ཆེར་མཛད། སྐུ་ཕྲེང་འདིས་བསྟན་པ་ལ་བྱ་བ་
བྱས་པ་སོགས་མི་གསལ། རབ་ཚེས་ཆུ་ཡོས་ཏེ་སྤྱི་ལོ1903ལོར་སྐུའི་བཀོད་
པ་བསྡུས་སོ། །
，
གཙང་པ་སྐུ་ཕྲེང་བཅུ་གསུམ་པ་བྱམས་པ་རྒྱ་མཚོ་ནི་མདའ་བཞིའི་ཡབ་
སྟོང་དཔོན་ཐུབ་མཆོག་དང་ཡུམ་གསེར་འོད་གཉིས་ཀྱི་སྲས་སུ་སྐུ་འཁྲུངས་ཤིང་
།
ལ་མོ་བདེ་ཆེན་དགོན་གྱི་དཔོན་སློབ་ཏུ་བཞུགས་མྱོང་བའི་ངག་རྒྱུན་སྣང་ཡང་
ཡིག་ཚང་སོགས་སུ་མི་གསལ། དུས་རྒྱུན་ཚུལ་ཁྲིམས་རྣམ་དག་ལ་གནས་ཏེ་
ཕེབས་བཞུད་་མི་གནང་བར་རྟག་ཏུ་དགེ་སྦྱོང་ཁོ་ན་མཛད་པར་གྲགས། རབ་
རྒྱལ་ས་ཁྱི་སྟེ་སྤྱི་ལོ་1958ལོར་སྐུ་མྱ་ངན་ལས་འདས།
གཙང་པ་ སྐུ་ ཕྲེང་ བཅུ་ བཞི་ བ་ ངག་ དབང་ལུང་ རྟོགས་རྒྱ་ མཚོ་ ནི།
རབ་རྒྱལ་ཤིང་ཡོས་ཏེ་སྤྱི་ལོ་1975ལོར་ཡབ་བན་དེ་དང་ཡུམ་སྒྲོལ་བྷ་གཉིས་ཀྱི་
སྲས་སུ་མདའ་བཞིའི་བྱ་ཁོག་ཏུ་འཁྲུངས། རབ་རྒྱན་ཤིང་ཕོ་ཁྱི་སྟེ་སྤྱི་ལོ
1994ལོར་ལཱ་མོ་ཡོངས་འཛིན་ རིན་པོ་ཆེས་གཙང་པའི་ཡང་ སྤྲུལ་ དུ་ངོས་
འཛིན་བྱས་ཤིང་། རབ་རྒྱན་མེ་བྱི་སྟེ་སྤྱི་ལོ་1996ལོའི་ཟླ་བཞི་བའི་ཚེས་བཅུ་



， 139 •
ཁྲི་ཀའི་ཇིས་པ་དགོན་བཀྲ་ཤིས་ཆོས་རྫོང་།
གཅིག་ཉིན་གདན་ས་དགའ་ལྡན་བཀྲ་ཤིས་དར་རྒྱས་གླིང་གི་ཁྲིར་མངའ་གསོལ་
ལོ། །
དགོན་པའི་ཆོས་ ཐོག་གི་སྐོར་ལ། རྒྱ་ལོའི་སྨོན་ལམ་ཉིན་བདུན།
ཟླ་གསུམ་པར་ཀུན་རིག་སྒྲུབ་མཆོད་ཉིན་བརྒྱུད། ཟླ་དགུ་བར་ལྷ་མོའི་གཏོར་
སྒྲུབ་ཉིན་བདུན། ཟླ་བཅུ་གཅིག་པར་སེང་གདོང་ཉིན་ལྔ། ཟླ་བཅུ་གཉིས་
པར་མགོན་པོའི་གཏོར་སྒྲུབ་ཉིན་ལྔ་བཅས་སྔོན་གྱི་ཕྱག་ལེན་མ་ནོར་བར་ཡོད།
སྡེ་འདིའི་རྟེན་སྣའི་དཀར་ཆག་ལ་སྔོན་ཆད་དང་ད་ལྟ་གཉིས་ཀར་ལོ་རྒྱུས་ས་
བོན་མ་བྱུང་བས་འབྲི་རྒྱུ་མ་རྙེད་ལ། སྔོན་གྱི་འདུ་ཁང་རིག་གསར་སྐབས་
སུའང་མ་འཇིག་པར་ཡོད། ཉམས་པ་སླར་གསོ་བྱས་པའི་ཚུལ་ལ་ཏང་གི་
སྐབས་བཅུ་གཅིག་པའི་ཚང་འཛོམས་གྲོས་ཚོགས་ཐེངས་གསུམ་པའི་རྗེས་སུ་
ཆོས་ལུགས་དད་མོས་རང་དབང་གི་སྲིད་ཇུས་དངོས་འབེབས་བྱས་པ་ལས་ཡང་
བསྐྱར་ཆོས་སྒོ་ཕྱེ་ནས་འདུ་ཁང་དང་གྲྭ་ཤག་སོགས་གང་མང་སླར་གསོ་བྱས་ཏེ་
སྔར་བཞིན་ཆོས་ཐོག་ཚོགས་བཞིན་མཆིས་ཤིང་། ད་ལྟ་ གྲྭ་ པ་ བཅུ་ ཕྲག་
གཅིག་ལྷག་གིས་སྔར་སྲོལ་གོང་འཕེལ་དང་རྒྱུན་འཛིན་བྱེད་བཞིན་པའི་སྐབས་
ལགས་སོ། །
ཐོས་པ་དགོན་བཀྲ་ཤིས་ཆོས་རྫོང་ངམ་དགའ་ལྡན་
བཀྲ་ཤིས་གསུང་རབ་གླིང་།
དགོན་སྡེ་འདི་ཁྲི་ཀ་རྫོང་སྲིད་ནས་ལྷོ་ཕྱོགས་སུ་སྤྱི་ལེ་ཉེར་གཉིས་ཀྱི་
མཚམས་དང་། ད་ལྟའི་ཏུང་གུས་ཞང་ནས་ཤར་ལྷོར་སྤྱི་ལེ་དྲུག་གིས་ཆོད་
པའི་སར། ཡུལ་གྱི་དགེ་མཚན་དུ་མ་མངོན་པར་ཚང་བའི་སྟག་རི་གྲོང་དང་།



:140 : མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས། །
རྒྱལ་རོལ་གཞུང་གི་ཆུ་བོས་ཆོད་པའི་ནུབ་ངོས་བཀྲ་ཤིས་གཡང་ཆགས་ཞེས་པའི་
སར་ཆགས་ཤིང་། གྲུབ་མཐའ་ནི་རེ་བོ་དགེ་ལུགས་པའི་སྒྲུབ་སྡེ་ཞིག་ཡིན་ལ།
ལཱ་མོ་བདེ་ཆེན་གྱི་དགོན་ལག་ཡིན། གནས་འདིར་ཆོས་སྡེ་འདི་མ་ཚུགས་
པའི་གོང་རོལ་རབ་ཕྱོགས་མེ་འབྲུག(སྤྱི་ལོ1616)ལོའི་ཡས་མས་ཙམ་ལ་
སྟག་རི་བླ་མར་གྲགས་པ་རྟེན་དགེ་བསྙེན་ཡིན་ཡང་མངོན་ཤེས་དང་རྫུ་འཕྲུལ་
ལྡན་པ། གྲུབ་པ་བརྙེས་པ་ཞིག་ཡོད་པ་གང་དེས་ཀླུ་ནོར་རྒྱལ་དཀར་པོའི་ཕོ་
བྲང་ནེའི་མགོ་མཚོ་མོ་དང་ཁད་མི་རིང༌སར་སྟག་རི་གྲྭ་ཚང་ཕྱག་འདེབས་
མཛད་པ་ལ། ནམ་ཞིག་གི་ཚེ་ལྷོ་བྲག་གྲུབ་ཆེན་ལས་ཀྱི་རྡོ་རྗེའི་སྒྱུ་མའི་རོལ་
གར་གྲུབ་ཆེན་སེང་གེ་རྒྱལ་མཚན་མདོ་སྨད་གསེར་ལྡན་འཛིན་མའི་ཁྱོན་ལ་
ཞབས་ཟུང་བཀྲ་ཤིས་ཀྱི་རེ་ཁཱ་རྣམ་པར་བཀོད་དེ་སྟག་རི་གྲྭ་ཚང་དུ་ཡུན་རིང་
བཞུགས་ཤིང་ཆོས་ཀྱི་གྲུ་ཆར་ཟད་པ་མེད་པས་གདུལ་བྱ་མང་པོའི་ཡིད་ཀྱི་མྱུ་གུ་
རིང་དུ་བསྐྱངས་པར་བརྟེན། སྟག་རི་བླ་མས་གྲྭ་ཚང་བླ་གྲྭ་དང་བཅས་པ་
ཁོང་ལ་ཕུལ་བ་ནས་གནས་འདི་རང་དུ་བཞུགས་ཤིང་། མཐར་རབ་དྲག་མེ་
གླང(སྤྱི་ལོ1637)ལོར་རེ་ཞིག་བཅོམ་ལྡན་གསང་འཛིན་རྡོ་རྗེའི་ཕོ་བྲང་དུ་
གཤེགས།
དེའི་སྐུ་སྐྱེས་གཉིས་པ། རྗེ་བཙུན་དམ་པ་བློ་བཟང་ཉི་མ་ས་སྟག(སྤྱི་
ལོ1638)ལོར་སྟག་རི་བྲིས་པ་ཚང་དུ་འཁྲུངས་པས་སྐུ་ཕྲེང་རིམ་བྱོན་ལ་ཐིས་
པ་ཞེས་པའི་མཚན་ཆགས། ཁོང་སྐུ་ན་ཕྲ་དུས་ནས་ཆུ་བཟང་དགའ་ལྡན་
ཐུབ་བསྟན་རབ་རྒྱས་གླིང་གི་ཆོས་གྲྭར་ཞུགས་ཏེ་གཞུང་ལུགས་རབ་འབྱམས་ལ་
སྦྱངས་པ་མཐིལ་ཕྱིན་མཛད། བླ་མའི་བཀས་དབུས་གཙང་ཆོས་ཀྱི་ལྗོངས་སུ་
བསྐྱོད་ནས་དཔལ་འབྲས་དཀར་སྤུངས་ པའི་ཆོས་སྡེ་ཆེན་པོའི་གྲྭར་ཞུགས།



ཁྲི་ཀའི་ཐིས་པ་ཡགོན་བཀྲ་ཤིས་ཆོས་སྡོང་།
， 14
•
ཀུན་གཟིགས་ལྔ་བ་ཆེན་མོ་དང་། དཀའ་ཆེན་སྨོན་ལམ་དཔལ་སྦྱོར་སོགས་
བླ་མར་བསྟེན་ཏེ་གཞུང་ལུགས་ཀུན་ལ་བྱེ་བྲག་མེད་པར་ཐུགས་བྱན་ཆུད་པར་
སྦྱངས་པ་ནན་ཏན་མཛད་པར་དཀའ་བཅུ་བའི་མཚན་རྟགས་བཞེས། སླར་
རང་ཡུལ་དུ་ཕེབས་ནས་རབ་དྲག་ཆུ་ཡོས( སྤྱི་ལོ1663)ལོར་སྟག་རི་གྲྭ་ཚང་ད་
ལྟའི་དགོན་གནས་འདིར་གནས་སྤོས་ཏེ་དུས་གསུམ་སངས་རྒྱས་ལྷ་ཁང་དང་།
བཀའ་འགྱུར་ལྷ་ཁང་། མགོན་ཁང་། བྱམས་ཁང་ཆེན་མོ། འདུ་ཁང་
ཆེན་མོ་སོགས་གསར་དུ་བཞེངས་ཏེ་ཕྱིས་པ་བཀྲ་ཤིས་ཆོས་རྫོང་ཕྱག་འདེབས་
མཛད། བཅའ་ཡིག་ཆེན་མོ་གསུངས། དེས་ན་རབ་རྒྱན་ས་ཡོས(སྤྱི་ལོ
1999)ལོའི་ཡན་ལ་སྟག་རི་གྲྭ་ཚང་བཏབ་ནས་ལོ་སུམ་བརྒྱ་གྱ་གསུམ་དང་།
ཐོས་པ་དགོན་བཏབ་ནས་ལོ་སུམ་བརྒྱ་སོ་དྲུག་ཕྱིན་པ་ཡིན་ནོ། ། རྗེ་འདི་
པས་ལྕང་སྐྱ་ཧུ་ཐོག་ཐུ་ངག་དབང་ཆོས་ལྡན་གྱི་ཞབས་ལ་གཏུགས་ཤིང་བཀའི་
དྲུང་ཡིག་གནང་། སོག་ཡུལ་དུ་ཕེབས་ནས་བསྟན་འགྲོའི་དོན་རྒྱུ་ཆེར་སྤེལ་
བས། བ།ནམ་བསྐོས་སའི་དབང་ཕྱུག་ཁང་ཞི་བདེ་སྐྱིད་རྒྱལ་པོས“ ཨེར་ཏི་ནི་
བློ་བཟང་ཉི་མ” ཞེས་པའི་མཚན་གྱིས་པ་ཟེངས་སུ་བསྟོད་དེ་སྐྱེས་བུ་ཆེན་པོར་
དྲིལ་བསྒྲགས། ལྕང་སྐྱ་རིན་པོ་ཆེས་དགོན་པའི་མཚན་ལ་དགའ་ལྡན་བཀྲ་
ཤིས་ གསུང་ རབ་ གླིང་ ཞེས་ གསོལ་ ཞིང་ གཟིགས་ སྐྱོང་ ཚད་ མེད་ གནང་།
གསུང་རྩོམ་པོད་གསུམ་བཞུགས་པ་འབྱུང་བཞིའི་དབྱིངས་སུ་ཐིམ་པར་གྲགས་
སོ། །
སྐུ་ཕྲེང་གསུམ་པ། བློ་བཟང་ཐུབ་བསྟན་གསལ་བྱེད་ཆོས་ཀྱི་ཉི་མ་སྐུ་
གོང་མའི་ཚ་བོར་འཁྲུངས། ལཱ་མོ་བློ་བཟང་བསྟན་པའི་རྒྱལ་མཚན་སོགས་
མཁས་གྲུབ་དམ་པ་མང་པོའི་ཞབས་ལ་གཏུགས། ཡི་དམ་གྱི་བསྙེན་ཆེན་མང་



· 142：
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
དུ་བཏང་། རབ་ཉི་མེ་སྤྲེལ(སྤྱི་ལོ1716)ཙམ་ནས་གངས་ཅན་འགྲོ་བའི་
མགོན་པོ་རྒྱལ་ཀུན་ཡེ་ཤེས་ཀྱི་ཉི་མ༧རྒྱལ་མཆོག་བདུན་པ་ཆེན་མོ་སྐུ་ན་ཕྲ་དུས་
སྐུ་འབུམ་དུ་བཞུགས་རིང་། མདོ་རྒྱུད་ཐུབ་བསྟན་ཡོངས་ཀྱི་པད་ཚལ་ཆེན་
པོ་དེ་ཉིད་བྱམས་བརྩེའི་ཐུགས་ཟེར་གྱིས་ལེགས་པར་བསྐྱངས་ཤིང་། སྐུའི་ཕྱི་
བཞིན་འབྲངས་ཏེ་དབུས་གཙང་གི་གནས་ཆེན་རྣམས་ལ་ཞིབ་མཇལ་གནང་།
དགོན་པའི་བྱང་གི་ཕྱོགས་སུ་རྣམ་རྒྱལ་མཆོད་རྟེན་ཆེན་པོ་སྒོ་བཞི་ཅན་དང་།
བྱམས་ཁང་ཆེན་མོར་སོ་ཕག་གི་རྒྱ་ཕིབས་དང་གསེར་ཏོག་གིས་བརྒྱན་ཏེ་རྒྱ་
བསྐྱེད། སྐུ་ཚེ་སྨད་ལ་ཐུགས་རྩེ་གཅིག་ཏུ་སྒྲུབ་པ་ལ་གཞོལ་ཞིང་གྲུབ་པའི་གོ་
འཕང་མཐོན་པོར་གཤེགས། རྗེ་གསེར་ཁང་པ་བློ་བཟང་བསྟན་འཛིན་རྒྱ་
མཚོས་འདི་པའི་ཞབས་ལ་གཏུགས། ཁྲི་ཆེན་བསོད་ནམས་གྲགས་པ་ནས་
བརྒྱུད་པའི་གཅོད་དབང་གསན། རྗེ་འདིའི་རིང་ལ་རྙེ་ཐམས་ཅད་མཁྱེན་པ་
ངག་དབང་བསྟན་འཛིན་ཉི་མས་བསྟན་འགྲོ་སྤྱི་ལ་དམིགས་ནས་དགོན་གོང་
མར་བསྟན་སྲུང་དམག་ཟོར་མའི་གཏོར་སྒྲུབ་དང་། དགོན་ཞོལ་མར་བྱ་ཁྱུང་
གི་འཆམ་བརྒྱུད་ལྟར་འཆམ་པ་གྲྭ་ཚང་བཙུགས་པ་ནས་ད་ལྟའི་རབ་རྒྱུན་ས་ཡོས
(སྤྱི་ལོ1999)ལོའི་ཡན་ལ་ལོ་ཉིས་བརྒྱ་སུམ་ཅུ་སོ་བདུན་སོང་ངོ༌། །
མཐར་རབ་འདོད་ས་ལུག(སྤྱི་ལོ1799)ལོར་དགུང་གྲངས་ཧ་ཅང་མཐོན་
པོར་གཤེགས།
སྐུ་ཕྲེང་བཞི་བ། རྗེ་བཙུན་བློ་བཟང་བསྟན་པའི་རྒྱལ་མཚན་གཅན་
ཚའི་དཔོན་རྒྱུད་དུ་འཁྲུངས། རྗེ་གསེར་ཁང་པ། གུང་ཐང་བསྟན་པའི་
སྒྲོན་མེ། ཐར་ཤུལ་དགེ་འདུན་ཆོས་སྐྱོང་རྒྱ་མཚོ་སོས་བླ་མ་བཅུ་ཕྲག་ལྷག་
གཙུག་གི་རྒྱན་དུ་བསྟེན། ལུང་རིགས་རླབས་བརྒྱའི་ཕྲེང་བ་མངོན་པར་བ་ཡོ་



ཁྲི ཀའི་ཐིས་པ་དགོན་བཀྲ་ཤིས་ཆོས་རྫོང་། ：143，
བའི་ལུང་རྟོགས་ཡོན་ཏན་རིན་པོ་ཆེའི་འབྱུང་གནས་བདེ་ཆེན་ཆོས་གླིང་དུ་
ཕེབས་ནས་གཞུང་བཀའ་པོད་ལྔ་ལ་ཐུགས་གཉེར་དཔྱིས་ཕྱིན་གནང་ཞིང་།
གདན་ས་དེའི་ཁྲི་བསྐྱངས། དབུས་གཙང་དུ་བསྐྱོད་དེ་རྒྱལ་བ་པཎ་ཆེན་ཡབ་
སྲས་ཀྱི་ཞབས་ལ་བཏུད་ཅིང་གཟིགས་སྐྱོང་ཚད་མེད་ཐོབ། པཎ་ཆེན་བསྟན་
པའི་ཉི་མ་ལས་བསྙེན་རྫོགས་བཞེས། ཙ་རིའི་གནས་སྐོར་དུ་ཕེབས་སྐབས་སེ་
བོན་ཞེས་པའི་གཞི་བདག་ཅིག་བཀས་བཀུག་སྟེ་གཅན་ཚའི་ཐང་སྨད་ཞོལ་གྱི་རྫ་
རི་སྨུག་པོར་དཔལ་མཁར་བརྩིགས་ཏེ་དེར་བསྟིམས་པས་ད་ལྟ་སེ་བོན་སྒང་དུ་
ཐོགས་པ་དེ་ཡིན། རྗེས་སུ་ཟི་ལིང་ཨམ་བྷན་ གྱིས་འཕྲང་དམར་ཚོ་བཅུ་
གཉིས་ཀྱི་མཆོད་གཞིས་དང་ས་ཆུ་ནགས་པ།སུམ་དཔང་པའི་ཆོ་ལོ་ཕུལ་བས་བླ་
དཔོན་སྦྲགས་མ་མཛད། ༧རྗེ་བཙུན་དམ་པ་ཞྭ་དམར་པཎྜི་ཏ་དགེ་འདུན་
བསྟན་འཛིན་རྒྱ་མཚོས་འདི་པ་བླ་མར་བཀུར། རབ་ཚེས་ས་སྟག(སྤྱི་ལོ
1878)ལོར་གོང་མའི་དམག་དཔུང་སྟོབས་ཆེན་པོས་ད་གོན་རོང་བྲག་སྐྱ་རྡོ་རྗེ་
རྫོང་གཏོར་ཉེན་གྱི་དུས་འགངས་སུ། ཐབས་མཁས་ཀྱིས་དགོན་རོང་དགོན་
པ་ དམས།་ འཇིགས་ ལས་ བསྐྱབས་ པས་ ཆོས་ སྟེ་འདི་ གཉིས་ འབྲེལ་ པ་ ཟབ།
(ཁྱད་པར་དུ་འདུ་ཁང་ཆེན་མོ་གསར་བཞེངས་དང་དགོན་མཐའ་ལྕགས་རིས་
བསྐོར་བ་སོགས་མཛད་འཕྲིན་བླ་ན་མཐོ་བས་སྐུ་ཕྲེང་ཀུན་ལས་སྙན་གྲགས་
ཆེའོ། །
སྐུ་ཕྲེང་ལྔ་བ། དགེ་འདུན་ བཤད་ སྒྲུབ་ བསྟན་ པའི་ རྒྱལ་ མཚན།
རབ་ཚེས་ཆུ་རྟ(སྤྱི་ལོ1882)ལོར་གཅན་ཚའི་སྣང་ར་ཤོག་ཁའི་སྒར་ཞེས་བྱ་
བའི་གྲོང་དུ་ངོ་མཚར་བའི་ལྟས་དང་བཅས་ཏེ་དགེ་ལྡན་བསྟན་པའི་དཔྱིད་དུ་
བལྟམས། སྐུ་ན་ཆུང་དུས་ནས་རང་བཞིན་གྱིས་ལུང་དང་རྟོགས་པའི་ཡོན་



，144：
་་བ་
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས། །
ཏན་གྱི་གཏེར་བརྡོལ་ཏེ། ཉི་ཟེར་ལ་ན་བཟའ་བཀལ་བ་དང་། རྡོ་ལ་ཕྱག་
ཞབས་ཀྱི་རྗེས་ཕབ་པ། སྐུ་སྨད་ལ་སྟག་གི་ཐིག་ལེ་ལྟ་བུའི་རི་མོ་གསལ་བར་
བཀྲ་བ་སོགས་གྲུབ་པའི་གོ་འཕང་མཐོན་པོར་མངའ་བརྙེས་ཀྱང་། ཁེངས་པ་
དང་དྲེགས་པ་སྤུ་ཙམ་ཡང་མེད་པར་ཚུལ་བཞིན་དུ་ཞྭ་དམར་པཎྜི་ཏ། ལཱ་མོ་
ཞབས་དྲུང་དགེ་འདུན་བསྟན་འཛིན་ནོར་བུ། སྒོ་མང་མཁན་སྤྲུལ་བསྟན་པ་
དར་རྒྱས་སོགས་མ་ཁས་གྲུབ་དུ་མ་རིགས་ཀྱི་ཅོད་པན་དུ་བསྟེན་ཏེ་མདོ་རྒྱུད་
གསུང་རབ་མཐའ་དག་དང་རིག་གནས་ཀུན་ལ་བྱེ་བྲག་མེད་པར་ལེགས་པར་
སྦྱངས་པས་ཤུགས་ཀྱི་བུམ་བཟང་ཤེས་བྱའི་གཏེར་དུ་གྲུབ། བདེ་ཆེན་དཔོན་
སློབ་ཀྱི་ཁྲི་བསྐྱངས། མཚོ་སྔོན་རྐང་ཚ་ དང་། བོང་སྟག་འབའ་མདོ་
སོགས་སུ་འགྲོ་དོན་དཔག་མེད་མཛད། སྡེ་འདིར་མཁས་གྲུབ་དམ་པ་མང་པོ་
སྤྱན་དྲངས་ཏེ་ཆོས་ཀྱི་གྲུ་ཆར་ཚིམ་མེད་དུ་འཇོ་བའི་མཐུན་རྐྱེན་གང་ལེགས་
གནང་བའི་རྐྱེན་གྱིས་ཐོས་བསམ་སྒོམ་སྒྲུབ་ཀྱི་ཆོས་སྲོལ་ཤིན་ཏུ་འཕེལ། མཱ་
ཇག་གི་སྤྱོད་ངན་ལ་ཡ་ང་བ་སྤུ་ཙམ་མེད་པར་རྡུང་རྡེག་དྲག་པོ་བཏང་སྟེ།
རབ་རྒྱལ་ས་འབྲུག(སྤྱི་ལོ1928)ལོ་སྟེ་དགུང་གྲངས་ཞེ་བདུན་ལ་གཤེགས།
ལོ་དེའི་རྒྱལ་ཟླའི་ཚེས་ཉེར་བརྒྱད་ལ་ཇག་དཔོན་མཱ་ཀྲུང་ཡུན་གྱིས་ཨ་ཡག་དང་།
གཤོང་མོ་ཆེ། དམེ་ཀྱུ། སྒྲོམ་ སོགས་ཀྱི་སེར་སྐྱ་ཆིག་བརྒྱ་ལྷག་དམར་
གསོད་དང་། འབངས་ཁྱིམ་ ལྔ་ ལྷག་མེར་བསྲེགས་ཏེ་ དམངས་ལ་མནར་
གཅོད་ཚད་མེད་བཏང་བ་རེད།
་སྐུ་ཕྲེང་དྲུག་པ། སྙིགས་དུས་འགྲོ་བ་ཡོངས་ཀྱི་སྐྱབས་གནས་དམ་
པ༧རྗེ་བཙུན་བླ་མ་དགེ་འདུན་ལུང་རྟོགས་བསྟན་པའི་ཉི་མ་མཆོག་ནི། མདོ་
སྨད་དབྱིག་འཛིན་སྒེག་མོའི་ཐིག་ལེ་སྣང་ར་གྲམ་པ་ནང་དུ། བོད་ཀྱི་རྩ་བའི་



ཁྲི་ཀའི་བིས་པ་དགོན་བཀྲ་ཤིས་ཆོས་སྟོང་།
• 15 ，
རུས་ཆེན་བཞིའི་ཡ་གྱལ་ལྡོང་གི་རིགས་ལས་མཆེད་ཅིང་ཀུན་མཁྱེན་འཇིགས་
མེད་དབང་པོ་སོགས་སྐྱེས་ཆེན་དམ་པ་མང་པོ་འཁྲུངས་པའི་གཞིས་སུ་རབ་རྒྱལ་
ས་སྦྲུལ(སྤྱི་ལོ1929)ལོར་སྐུ་འཁྲུངས། མདོ་སྨད་ཐུབ་བསྟན་ཡོངས་ཀྱི་
མངའ་བདག་ཨ་ལགས་བླ་ཁོ་རིན་པོ་ཆེ་དང་ཐར་ཤུལ་དགེ་ལེགས་དབང་ཕྱུག་
ཆོས་སྐྱོང་རྒྱ་མཚོ་རྣམ་གཉིས་དགོངས་མཐུན་ལྟར་སྐུ་གོང་མའི་ཡང་སྤྲུལ་དུ་
ཕུགས་ཐག་བཅད། ཐར་ཤུལ་རིན་པོ་ཆེ་ལས་རབ་ཏུ་བྱུང་། ལཱ་མོ་བདེ་
ཆེན་དགོན་པའི་ཆོས་གྲྭར་ཞུགས་ཏེ་གྲྭ་རྐྱང་དཀྱུས་མའི་ཚུལ་གྱིས། སྔ་རྗེས་
སུ་ཐར་ཤུལ་དགེ་ལེགས་དབང་ཕྱུག་ཆོས་སྐྱོང་རྒྱ་མཚོ། ཁོ་ཚེ་དགེ་འདུན་
བསྟན་པ་ཕུན་ཚོགས། ལཱ་མོ་ཡོངས་འཛིན་བློ་བཟང་མཁས་གྲུབ་རྒྱ་མཚོ།
ལོ་ཁོག་དགེ་བཤེས་ཤེས་རབ་རྒྱ་མཚོ་སོགས་ཀྱི་ཞབས་པད་སྤྱི་གཙུག་མཛེས་པའི་
རྒྱུན་དུ་ བཀོད་ དེ། འདོན་ ཆོས་ སྤྱོད་ དང་། དབང་ ལུང༌ མན་ ངག་
བསྡུས་ཚད་བློ་ཕར་སོགས་རིག་གནས་ཀུན་ལ་དཔྱད་གསུམ་དག་པས་བརྡར་ཤ་
བཅད་ནས་གསན་པ་རྒྱ་ཆེར་མཛད་པར་མ་ཟད། ཐ་ན་ཡིག་རིས་འབྲི་སྦྱོང་།
འདོན་རྟ་དབྱངས་ལེན། ཐིག་རྡུལ་ཚོན། རོལ་མོ་འབུད་བརྡུང་། གར་
འཆམ་གྱི་ཕྱག་ལེན་ཕྲན་བུ་ཙམ་ལ་ཡང་སྦྱངས་པ་ནན་ཏན་མཛད་པས་ཤིས་
བྱའི་ཁོ་ལག་ཡོངས་སུ་རྫོགས་པའི་ལྗོན་པ་ཆེན་པོར་གྱུར་ཅིང་། པཎ་ཆེན་
རིན་པོ་ཆེའི་ཡོངས་འཛིན་རྡོ་རྗེ་འཆང་རྗེ་འཇིགས་མེད་རྒྱ་མཚོ་ལས་རྒྱལ་བའི་
བཀའ་འགྱུར་རོ་ཅོག་གི་ལུང་ཆ་ཚང་མནོས་པ་སོགས་མདོར་ན་བཀའ་ལུང་འདི་
མ་འཐོབ་ཟེར་བ་མེད་པའི་ཚད་དུ་གྱུར་ཏོ། ། ཐུགས་ཞི་དུལ་བག་ཡོད་ཀྱིས་
སྲིད་པའི་ཕུན་ཚོགས་ མཐའ་དག་མེ་འབར་བའི་འོབས་ལྟར་གཟིགས་ཏེ་སྒོ་
གསུམ་དབེན་པར་ཞི་ལྷག་ཟུང་འབྲེལ་གྱི་དོན་ཉམས་སུ་ལེན་པའི་ནང་གི་ཡང་



་146： མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
དཔག་འཇོག་ལ་ཚིག་དྲིལ་མཛད་ཅིང་། ལོ་ལྟར་ཡི་དམ་གྱི་ལྷག་ལྷ་ སོ འི་
བསྙེན་པ་ཆག་མེད་གཏོང་བ་དང་། རྒྱུན་པར་ཕྱག་སྐོར་དང་མཎྜལ་མཆོད་
འབུལ་སོགས་པསགས་སྦྱངས་ལ་འབད་ཅིང་། ཕྱག་རྒྱུ་ཅི་འབྱོར་ཕངས་མེད་
དུ་རྣམ་དཀར་དགེ་བའི་ཕྱོགས་ལ་གཏོང་བ་ཞིག་ཡིན་ནོ། །
ལྕགས་སྤྲེལ་(སྤྱི་ལོ1980）ལོ་ནས་བཟུང༌ སྟེ། ཞིང་ཆེན་དང་།
ཁུལ། རྫོང་གི་སྲིད་གྲོས་ཨུ་ཡོན་གྱི་འགན་བཞེས་པ་ནས། ས་གནས་སོ་
སོའི་དགོན་སྡེ་སླར་གསོ་དང་། རྩྭ་སའི་བར་འདུམ། སྡོང་འཛུགས་སློབ་
སྒྲུབ་ཀྱི་ཕྱོགས་ལ་མཛད་རྗེས་བླ་ན་མཐོ་ཞིང་། ཉིད་ཀྱི་ལས་ཕོགས་ཙམ་ཡང་
ཕངས་མེད་དུ་བསྟན་འགྲོའི་དོན་ཁོ་ནར་བསྔོས་ཤིང་ཟས་གོས་ངན་ངོན་ཙམ་
བསྟེན་པས་རིགས་མ་ཚད་པའི་དད་ལྡན་མང་པོའི་གོང་བཀུར་ཚད་མེད་པ་ཐོབ།
ཤིང་བྱི(སྤྱི་ལོ1984)ལོར་ཏང་གི་མི་རིགས་ཆོས་ལུགས་སྲིད་ཇུས་ཀྱི་ཟླ་ཚེས་
དཀར་ཕྱོགས་སུ་ཕེབས་པའི་བབ་དང་བསྟུན་ནས། འདུ་ཁང་ཆུང་བ་ཞིག་
དང་གྲྭ་ཤོག་དྲུག་གསར་བཞེངས་བགྱིས་ཏེ་ཆོས་སྒོ་ཐོག་མར་ཕྱེ། ས་སྦྲུལ་
ལོར་དམ་པ་འདི་པའི་ཐུགས་བཀོད་ལྟར་སྔོན་གྱི་འདུ་ཁང་ཆུང་བ་དེ་རྒྱ་བསྐྱེད་
དེ་ཐོག་བརྩེགས་གཉིས་རྒྱ་ཕིབས་དང་བཅས་པའི་འདུ་ཁང་ཆེན་མོ་རྒྱན་དྲུག་ཅུ་
རེ་ལྔ་གསར་དུ་བཞེངས་ཏེ། ཐང་ག་དང་ལྡེབས་རིས་ཀྱི་སྐྱ་ཐིག ཀུན་
དགའ་ར་བའི་བཟོ་བཀོད། མཆོད་རྫས་ཀྱི་རྒྱན་རིས། འདུ་ཁང་གི་ཤིང་
བརྐོས་དང་ རྟེན་ གཤོམ་ ལུགས་ ཡན་ ཆད་ བླ་ མ་ ཉིད་ཀྱིས་ ཕྱག་ བསྟར་ ཏེ།
སྐྱབས་འགྲོའི་ཚོགས་ཞིང་གིས་མཚོན་པའི་སྐུ་གསུང་ཐུགས་ཀྱི་རྟེན་དང་མཆོད་
རྫས་ཀྱི་བྱེ་བྲག་སྣ་ཚོགས་པ་མ་ཚང་བ་གཅིག་ཀྱང་མེད་པར་ཁྲིགས་སུ་ཚུད་པར་
བཞེངས་གྲུབ་པ་འདི་ལགས་ལ། བླ་མ་གོང་མ་རྣམས་ཀྱི་ཕྱག་སྲོལ་དང་



ཁྲི་ཀའི་བྲིས་པ་དགོན་བཀྲ་ཤིས་ཆོས་རྫོང་། ་ ་ 147་
བཅའ་ཡིག་ཆེན་མོའི་དགོངས་དོན་ལྟར། འདུལ་བའི་ཆོས་ཁྲིམས། དགེ་
འདུན་གྱི་ནང་ཁྲིམས། འདོན་ཆོག་ཆོས་སྤྱོད་ཀྱི་རྒྱུན་ཉམས་པ་སླར་གསོ་དང་
མ་ཉམས་པ་གོང་འཕེལ་དུ་བཏང་ཞིང་
། མཐུན་རྐྱེན་གང་ལེགས་གནང་ནས་
དགོན་པའི་གདན་རབས་ལོ་རྒྱུས་རྩོམ་པར་བཅུག་པ་དང་། ལྷག་པར་དུ་ཆུ་
སྤྲེལ(སྤྱི་ལོ1992)ལོར་འདུ་ཁང་ཆེན་མོའི་རྟེན་གསར་བཞེངས་ཀྱི་མཇུག་
ཡོངས་སུ་གྲུབ་སྟེ། གཟུངས་འབུལ་ཤེལ་དཀར་མེ་ལོང་གི་ལུགས་ལྟར་སྐུ་ཉིད་
ཀྱིས་ཉར་ཚགས་བགྱིས་པའི་རིང་བསྲེལ་རྣམ་བཞིས་མཚོན་པའི་འཇིག་རྟེན་ན་
རིན་ཐང་གཞལ་དུ་མེད་པའི་མཁོ་རྒུའི་ཡོ་བྱད་ཞིང་ཚགས་བྱས་ཏེ། སྟོན་པ་
བཅོམ་ལྡན་འདས་ཀྱིས་བདེན་བཞིའི་ཆོས་འཁོར་བསྐོར་བའི་བཀྲ་ཤིས་པའི་
ཉིན་མོར་སྐུ་ཉིད་ཀྱིས་ཕྱག་བསྟར་ཏེ་གཟུངས་འབུལ་རབ་གནས་དང་བཅས་པ་
རྒྱས་པའི་ལུགས་སུ་བསྩལ་ཏེ་འགྲོ་རྣམས་བསོད་ནམས་གསོག་པའི་ཞིང་ས་དམ་
པར་རྒྱས་བཏབ་པའོ། །
ཡིན་ན་ཡང་། དེ་དུས་སྐུ་ངལ་བ་ཧ་ཅང་ལྕི་བ་སོགས་རྐྱེན་བྱས་ཏེ་ཆུ་
བྱ( སྤྱི་ལོ1993) ལོའི་བོད་ཟླ་གཉིས་པའི་ཚེས་ཉེར་གཉིས་ཉིན་བདག་ཅག་
རྣམས་ཀྱི་མེ་ཏོག་གང་ལ་ཕོག་པའི་ལྷ་སྐལ་གཅིག་པུ། བཅོམ་ལྡན་གསང་
འཛིན་ཕྱག་ན་རྡོ་རྗེ་ངུར་སྨྲིག་གི་གར་དུ་ཟློས་པ་སྐྱབས་རྗེ་མཐོང་བ་དོན་ལྡན།
སྐྱེ་དགུ་ཡོངས་ཀྱི་འདྲེན་པ་མཚུངས་པ་མེད་པ་གང་ཉིད་སྐུ་དངོས་ཀྱི་གདུལ་བྱ་
རྫོགས་ཤིང་། རྟག་འཛིན་གྱིས་ཨ་འཐས་པ་བདག་ ཅག་ཆོས་ལ་སྐུལ་ཆེད་
མཛད་པའི་མཐའ་མ་བསྟན་པས་ཕྱོགས་ ཀྱི་འདུས་སྡེ་ལྔ་ ཕྲག་གསུམ་གྱི་དགེ་
འདུན་པ་སྟོང་ལ་ཉེ་བས་རང་རང་སོ་སོའི་ཕྱག་བཞེས་ལྟར་སེམས་བསྐྱེད་མཆོད་
པ་དང་བདག་འཇུག་ཉིན་མཚན་དབྱེར་མེད་དུ་གནང་ཞིང་། སྐུ་འབུམ་སྐུ་



148 མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ཞབས་སྐེ་ཀྱཱ་རིན་པོ་ཆེས་དམ་པ་དེ་ཉིད་ཀྱི་ཐུགས་དགོངས་ཟབ་མོ་ཡོངས་སུ་
རྫོགས་པའི་ཕྱིར་ཐུགས་དམ་གསལ་འདེབས་དང་། ཡོངས་ཀྱི་དགེ་བའི་
བཤེས་གཉེན་ཆེན་པོ་ལཱ་མོ་ཡོངས་འཛིན་བློ་བཟང་མཁས་གྲུབ་རྒྱ་མཚོ་མཆོག་
གིས་སྤྲུལ་སྐུ་མྱུར་འབྱོན་གྱི་གསོལ་འདེབས་ལྗགས་རྩོམ་གནང་ནས། དད་
ལྡན་སེར་སྐྱ་རྒན་དར་གཞོན་གསུམ་གྱིས་བླ་མ་དྲན་པའི་གདུང་འབོད་དང་།
སྤྲུལ་སྐུ་མྱུར་འབྱོན་གྱི་གསོལ་བ་དྲག་ཏུ་བཏབ་སྟེ་སྐྱེ་ཞིང་སྐྱེ་བར་འབྲལ་མེད་
རྗེས་སུ་འཛིན་པའི་རྟེན་འབྲེལ་ལ་དམིགས་ནས། ལོ་དེའི་ནང་ལ་སྐུ་གདུང་
མཆོད་རྟེན་ཁྱད་དུ་མཚར་བ་ཞིག་བཞེངས་གྲུབ་ཏེ་ད་ལྟ་འདུ་ཁང་ཆེན་མོར་
བཞུགས་པ་འདི་ནི་བླ་མའི་བཀའ་དྲིན་དྲན་ཞིང་བསོད་ནམས་ཀྱི་ཞིང་མཆོག་
གཞན་ན་མེད་པ་ཞིག་ཏུ་ངེས་སོ། ། །
སྡེ་འདིའི་བླ་གྲས་གཞན་ཡང་། སྔ་འགྱུར་རིང་ལུགས་འཛིན་པའི་
གྲུབ་པའི་དབང་ཕྱུག་ཀློང་ཆེན་རབ་འབྱམས་པའི་སྐུ་སྐྱེས་དགུ་རོང་སྣ་ཚོགས་
རང་གྲོལ་ཞུ་བའི་ཐུགས་སྤྲུལ་བློ་བཟང་ཕུན་ཚོགས་རྒྱ་མཚོ་རྐང་ཚའི་ཡག་མོར་
འཁྲུངས་པ། ཐིས་པ་བློ་བཟང་བསྟན་པའི་ རྒྱལ་མཚན་གྱིས་ཐུག་ས་ ཐག་
བཅད་དེ་ཡབ་སྲས་གཉིས་ཤག་གཅིག་ཏུ་བཞུགས་པས་སྡེ་འདིའི་བླ་གྲས་སུ་གྱུར་
ལ། ཁོང་གིས་རྒྱལ་རོལ་གཞུང་དུ་ཀུན་བཟང་སྒར་བ་བཏབ་པ་ནས་མཚན་
ལ་ཀུན་བཟང་དུ་གྲགས། དེའི་སྤྲུལ་སྐུ་དགེ་འདུན་བཤད་སྒྲུབ་རྒྱུ་མཚོ་ཆུ་སྤྲེལ
(སྤྱི་ལོ1932)ལོར་སྐུ་གོང་མའི་ཚ་བོར་འཁྲུངས། མཛད་འཕྲིན་ཤིན་ཏུ་
རྒྱས། ལྕགས་བྱི་ལོར་ སྐུ་གཤེགས། སྐུ་ཕྲེང་གསུམ་པ་ནོར་བུ་རྒྱ་མཚོ།
སྤྱི་ལོ1994ལོར་སྐུ་གོང་མའི་ཡང་སྤྲུལ་དུ་ཐག་བཅད་དེ་ད་ལྟ་བསླབ་གཉེར་ལ་
བརྩོན་བཞིན་པ་འདི་ཡིན། བྱ་ཁྱུང་གཅན་ཚ་ཞབས་དྲུང་དགེ་འདུན་ཆོས་



ཁྲི་ཀའི་བིས་པ་དགོན་བཀྲ་ཤིས་ཆོས་རྫོང་།
149.
འབྱོར་རྒྱ་མཚོ་སྐུ་ཚེ་སྨད་ལ་སྡེ་འདིར་ཕེབས་ནས་འགྲོ་དོན་དཔག་མེད་བསྐྱང་ས་
ཏེ། མཐར་ཆུ་སྦྲུལ(སྤྱི་ལོ1953)ལོར་གཤེགས། དེའི་ཡང་སྤྲུལ་ཤིང་རྟ་
ལོར་རྐང་ཚ་སྐྱ་རོལ་ཚོ་བར་འཁྲུངས། སྔར་ཆོས་སྡེ་འདིར་ཐོས་པ་བླ་བྲང་
དང་། ཀུན་བཟང་བླ་བྲང་། སྒོ་མང་བླ་བྲང་། ཐར་ཤུལ་རིན་པོ་ཆེའི་
གཟིམ་ཤག་སོགས་བླ་བྲང་དུ་མ་ཡོད་ཀྱང་། ད་ལྟ་ཐིས་པ་བླ་བྲང་དང་ཀུན་
བཟང་བླ་བྲང་གིས་མཚོན་པའི་གྲྭ་ཤག་ཉི་ཤུ་དང་། དགེ་འདུན་པ་བཞི་བཅུ་
ཡོད་པ་ཡིན་ནོ། །
སྐུ་གསུང་ཐུགས་རྟེན་གང་བཞུགས་ཀྱི་དཀར་ཆག སྒྲུབ་པའི་སྐྱེད་
ལ་ཆེན་པོ་འདིར་རྒྱལ་བའི་སྐུ་གསུང་ཐུགས་ཀྱི་རྟེན་གང་བཞུགས་ཀྱི་དཀར་
ཆག་རགས་ཙམ་འགོད་པ་ལ། དུས་གསུམ་སངས་རྒྱས་ལྷ་ཁང་དུ་རྟེན་གྱི་
གཙོ་བོ་ལྷའི་བཟོ་བོ་བི་ཤྭ་ཀརྨའི་རྣམ་འཕྲུལ་སྐུ་འབུམ་ཆེ་ཤོས་ལྷ་བཟོ་བློ་བཟང་
བཤེས་གཉེན་གྱི་སོར་མོའི་འཕྲུལ་འདེགས་ལས་མངོན་པར་བྱུང་བའི་སངས་
རྒྱས་དངོས་དང་ཁྱད་མེད་པའི་བྱིན་རླབས་ཀྱི་གཟི་འོད་རབ་ཏུ་འཕྲོ་ཞིང་མཆོད་
མེ་འཛིན་པ། གང་ཟག་མཆོག་དམན་བར་མ་ཀུན་ཀྱང་མཐོང་ཐོས་དྲན་པ་
ཙམ་གྱིས་འདིར་སྣང་ཀུན་རྟོག་གི་སྤྲོས་པ་དབང་མེད་དུ་བསྒྱུར་ནུས་པའི་དགེ་
མཚན་དུ་མ་ལྷུན་གྱིས་གྲུབ་པའི་དུས་གསུམ་རྒྱལ་བའི་སྐུ་བརྙན་ཐོག་ཚད་གཉིས་
ཅན་ཁྲི་རྒྱབ་ཡོལ་དང་བཅས་པ་རིན་པོ་ཆེ་དང་སྨན་དང་གོས་བཟང་སྣ་ཚོགས་
ཀྱིས་བཞེངས་གྲུབ་པ། རབ་གནས་ལྕང་སྐྱ་ངག་དབང་ཆོས་ལྡན་གྱིས་མཛད་
པ་དེ་ཡིན་ལ། དེའི་ནང་རྟེན་དུ་སངས་རྒྱས་འོད་སྲུངས་དང་། སྟོན་པ་
ཤཱཀྱ་ཐུབ་པའི་འཕེལ་བ།དུང་། ཤཱ་རིའི་བུ་དང་མོང་གལ་གྱི་བུའི་སྐུ་ཆོས་ཚལ་
བུས་གཙོས་གྲུབ་ཆེན་བརྒྱད་ཅུ་སོགས་འཕགས་བོད་མཁས་གྲུབ་མང་པོའི་སྐུ་



： 150.
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ཆོས། མར་པའི་དབུ་ལོ། སྲས་དར་མ་མདོ་སྡེའི་སྐུ་བེར་དབུ་ཀླད་འབྱར་
མ། མི་ལ་རས་པའི་སྒོམ་ཐག་ཚལ་བུ། རྭ་ལོའི་དབུ་ལོ། བྲམ་ཟེ་སྐྱེ་བ་
བདུན་པའི་སྐུ་ཤ་ཆོས་རྒྱལ་སྲོང་བཙན་གྱི་ན་བཟའ། རྗེ་རིན་པོ་ཆེའི་ཞབས་
བཅག་རྒྱལ་ཚབ་རྗེའི་དབུ་སྐྲ། མཁས་གྲུབ་ཐམས་ཅད་མཁྱེན་པའི་ན་བཟའ།
མ་ཅིག་ལབ་སྒྲོན་གྱི་ཞབས་བཅག པཎ་ཆེན་བློ་བཟང་ཆོས་རྒྱན་གྱི་ན་བཟའ་
ཇོ་འབྲོམ་ཡབ་སྲས། ས་སྐྱ་གྲགས་པ་རྒྱལ་མཚན་སོགས་སྐྱེས་ཆེན་དུ་མའི་
གདུང་རུས་དང་ན་བཟའ་སོགས་འཇིག་རྟེན་ན་ཤིན་ཏུ་དཀོན་པའི་རིང་བསྲེལ་
རྣམ་བཞིས་ཕྱུར་བུར་གཏམས་ཀྱང་རྟེན་ཡིག་ས་ཁྱིའི་ལོར་འབྱུང་གཞིར་ཐིམ་
པས་ཞིབ་ཏུ་མི་ཤེས། རྩིག་ངོས་སུ་གནས་བརྟན་བཅུ་དྲུག ཡར་འཁོར་དུ་
མགོན་ཆོས་ལྔའི་ལྡེབས་རིས། བར་སྐོར་ལོགས་གཡས་སུ་གཙོ་སྐུ་ཚེ་དཔག་
མེད་མི་ཚད་ལས་ཆེ་བ། སྨན་བླ་བདེ་གཤེགས་བརྒྱད། རྗེ་ཡབ་སྲས་
གསུམ། མི་འཁྲུགས་པ། སེང་གདོང་མ་གཙོ་འཁོར་གསུམ་སོགས་ཀྱིས་
བསྐོར་བ། རྒྱབ་ངོས་སུ་གཙོ་སྐུ་ཁྱབ་བདག་རྡོ་རྗེ་འཆང་། རྒྱན་དྲུག་
མཆོག་གཉིས། རྟ་མགྲིན་གསང་སྒྲུབ། སྐུ་དུ་མས་བསྐོར་བ། གཡོན་
ངོས་སུ་ གཙོ་ སྐུ་ སྤྱན་རས་ གཟིགས་ ཕྱག་ བཞི་ བ། ལྟུང་ བཤགས་ སོ་ལྔ།
སྒྲོལ་དཀར། ལོ་གྱོན་མ། ཐུགས་རྗེ་ཆེན་པོ་མིག་འབྱེད། ཕྱག་རྡོར་
སོགས་ལྷག་ལྷ་དུ་མས་བསྐོར་བ། བླ་མ་སྐུ་ཕྲེང་གཉིས་པ་ནས་ལྔ་བའི་སྐུ་
གདུང་མཆོད་རྟེན། མདུན་སྐོས་གཡས་གཡོན་དུ་རྒྱལ་ཆེན་སྡེ་བཞི་བཅས་
བཞུགས་སོ། ། །
སྒར་བའི་བཀའ་འགྱུར་ལྷ་ཁང་དུ། བློ་བཟང་ཉི་མས་རྒྱ་ནག་ནས་
གདན་དྲངས་པའི་ཙན་དན་ཇོ་བོ་མཐོ་ཚད་ཁྲུ་གསུམ་ཙམ་ཁྲི་རྒྱབ་ཡོལ་དང་



ཁྲི་ཀའི་བིས་པ་དགོན་བཀྲ་ཤིས་ཆོས་རྫོང་།
， 151 •
བཅས་པ། མཆོག་ཟུང་གཉིས་ཀྱི་སྐུ་ཁྲུ་གང་གི་ཚད། རྗེ་སྐུ་ལི་མ། ཇོ་
འབྲོམ་ཡབ་སྲས་སོགས་ཀྱི་སྐུ་བརྙན། ཇོ་བོ་རྗེའི་འཁྲུངས་རབས་ ཐང་ག་
བཅུ། དུས་འཁོར་གྱི་ཐང་ག་རིག་ལྡན་ཉེར་ལྔ་དང་བཅས་པ། གནས་
བརྟན་ཆུ་འབྱོན་མ། བཀའ་འགྱུར་རིན་པོ་ཆེ། ་རྗེ་ཡབ་སྲས། པཎ་ཆེན་
རིན་པོ་ཆེ་སྐུ་སྔ་ཕྱི། ལྕང་སྐྱ། ཛ་ཡ་པཎྜི་ཏ། གུང་ཐང་བསྟན་པའི་སྒྲོན་
མེ་སོགས་མཁས་པ་མང་པོའི་གསུང་འབུམ། ཙན་དན་གྱི་བདེར་གཤེགས་
མཆོད་རྟེན་བརྒྱད་ཁྲུ་གང་ཙམ་སོགས་ཕྱུར་བུར་གཏམས་པར་གདའོ། །
་ ལི་ མ་ ཁང་ངམ་ ཞབས་བརྟན་ཁང་དུ། དུས་ གསུམ་ སངས་ རྒྱས།
སྨན་བླ། མི་འཁྲུགས་པ། ཚེ་ལྷ་རྣམ་གསུམ། རྗེ་རིན་པོ་ཆེ། རྗེ་དགེ་
ལེགས་མ། ཚེ་དཔག་མེད། གནས་བརྟན་བཅུ་དྲུག ཉེ་བའི་སྲས་ཆེན་
བརྒྱད། ཐུགས་རྗེ་ཆེན་པོ་བཅུ་གཅིག་ཞལ། བདེ་གསང་འཇིགས་གསུམ།
རྟ་མགྲིན་གསང་སྒྲུབ། བ་སོ་ཆོས་ཀྱི་རྒྱལ་མཚན་གྱི་ཐུགས་དམ་གྱི་རྟེན་
འཇིག་བྱེད་ལྷ་བཅུ་གསུམ། མགོན་ཆོས་ལྔ་བཅས་གསེར་ཟངས་ཀྱི་ལེ་མ་བརྒྱ་
ཕྲག་ལྷག་དང༌། ཙན་དན་གྱི་བདེ་གཤེགས་མཆོད་རྟེན་བརྒྱད། ཐུབ་
བསྟན་གསལ་བྱེད་ཚང་གི་ཕྱག་འཁོར་མ་ཎི་བྱིན་ཅན། ཙན་དན་དམར་པོའི་
བཀྲ་ཤིས་རྟགས་བརྒྱད་ཚར་གཉིས། རྒྱལ་སྲིད་སྣ་བདུན ཀུ་ཀུ་ཤེལ་གྱི་
སྤོས་ཕོར། གསེར་ཟངས་ཀྱི་སྤོས་ཕོར་སོབ་གས་མཆོད་རྫས་ཀྱི་བྱེ་བྲག་མང་པོ་
བཞུགས་སོ། ：
བཀའ་འགྱུར་ཁང་གི་གཡས་གཞོགས་སུ་མགོན་ཁང་ཡོད་ལ། དེའི་
ནང་དུ་མགོན་པོ་ཕྱག་དྲུག་པ་ མགོན་ཆོས་ལྔ། རྨ་ཆེན་དང་ཡུལ་ ལྷ་
བཅས་ཀྱི་ཐང་ག་དང་། གསང་བདེ་འཇིགས་གསུམ། མགོན་པོ་ཕྱག་དྲུག་



·152
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
པ། དམ་ཅན་ཆོས་རྒྱལ། འདོད་ཁམས་དབང་མོ། རྣམ་སྲས་བཅས་ཀྱི་
སྨན་སྐུ་དང༌། དམ་ཅན་རྡོ་རྗེ་ལེགས་པའི་སྨན་སྐུ་སྲོག་འཁོར་བླ་རྡོ་དང་
བཅས་ པ། གྲུབ་ ཆེན་ རིག་ འདྲའི་ ཕྱག་ རྐང་། རྔ་ རོལ་ རྐང༌ གླིང་།
མགོན་ཆོས་རྣམས་ཀྱི་ཞལ་འབག་བཅས་ཕྱི་ནང་གསང་བའི་རྟེན་རྫས་ཁྱད་པར་
བ་མང་དུ་བཞུགས་ཤིང་། སྡེ་འདི་གསར་འདེབས་མཛད་སྐབས་མགོན་པོ་
ཕྱག་དྲུག་པ་དང་དཔལ་ལྡན་དམག་ཟོར་མ་གཉིས་མགོན་པོའི་སྲུང་མའི་གཙོ་
བོར་མངའ་གསོལ་ཏེ་གཉེར་གཏད་བྱིན་རླབས་མཛད་པས། འཕྲིན་ལས་
མྱུར་ཞིང་ བཀའ་ གཉན་པ། རྒྱུན་གཏོར་དང་བསྐང་གསོལ་ ངེས་ གཙང་
དགོས་པ་ཀུན་ལ་མཐུན་སྣང་དུ་གྲུབ་པ་འདི་ཡིན་ནོ། །
བྱམས་ཁང་ཆེན་མོར་གཙོ་སྐུ་རྗེ་བཙུན་བྱམས་པ་དགུང་ལོ་བཅུ་གཉིས་
པའི་ཚད། འཁོར་འཛམ་གསང་གཉིས། སྨན་བླ་བདེ་གཤེགས་བརྒྱད་
ཀྱིས་བསྐོར་བ། སྟེང་དུ་ལྟུང་བཤགས་ སོ་ལྔ། གནས་བརྟན་བཅུ་དྲུག་
ཚེ་ལྷ་ རྣམ་ གསུམ། ཛམ་ ལྷ་ རིགས་ ལྔ། གདུགས་དཀར། སྒྲོལ་ མ་
ནོར་ལྷ་བཅས་ཀྱི་ཞལ་ཐང་དང་། དབུས་ན་ཚེ་དཔག་མེད་ཀྱི་དཀྱིལ་འཁོར།
བླ་མཆོད་ཚོགས་ཞིང་། རྣམ་རྒྱལ་མ་བཅས་བཞུགས་ཤིང༌། སྒོའི་གཡས་
ན་རྟ་མགྲིན། གཡོན་ན་མགོན་ཆོས་ལྔ། གནོད་སྦྱིན་དྲེགས་པ་ལྕམ་སྲིང་།
སྒོའི་ཕྱིའི་ལྡེབས་རིས་སུ་རྒྱལ་ཆེན་སྡེ་བཞི་བཅས་བཞུགས་སོ། །
འདུ་ཁང་ཆེན་མོའི་རྒྱུན་ཐང་གི་སྐོར་ལ། སྟེང་གི་གཡས་སུ་གསང་
འདུས། འཇིགས་བྱེད་ལྷ་བཅུ་གསུམ་མ། དབུས་ན་འཇམ་དཔྱངས་ཀུན་
གཟིགས། དམར་ སེར། སྨྲ་ སེང་། སྟེང་ གི་ གཡོན་ དུ་ བདེ་ མཆོག
གསང་ བདག་ འཁོར་ ཆེན། འོག་ གི་ དབུས་ ན་ བླ་ མཆོད་ ཚོགས་ ཞིང་།



ཁྲི་ཀའི་ཐིག་པ་དགོན་པས་ཤིས་ཆོས་རྫོང་།
• 153，
གཡས་སུ་གནས་བརྟན་བཅུ་དྲུག སྤྱན་རས་གཟིགས་ཕྱག་སྟོང་སྤྱན་སྟོང་།
གཡོན་དུ་བྱམས་པའི་ཞིང་བཀོད། འོད་དཔག་མེད་ཀྱི་ཞིང་ལྔ་ལྡན་བཅས་
རིམ་པར་བཞུགས་ཤིང་། གཡས་གཞོགས་སུ་སྨན་བླ་བདེ་གཤེགས་བརྒྱད།
ངན་སོང་སྦྱོང་བའི་རྒྱལ་པོ་ཀུན་རིག་རྣམ་པར་སྣང་མཛད་ཀྱིས་གཙོས་ཀུན་རིག་
གི་ལྷ་སོ་བདུན༔ སྒྲོལ་མ་འཇིགས་པ་བརྒྱུད་སྐྱོབ་མ། གདུགས་དཀར་ཕྱག་
སྟོང་སྤྱན་སྟོང་། ཛམ་ལྷ་རིགས་ལྔ་བཅས་དང་། གཡོན་གཞོགས་སུ་རིམ་
བཞིན་ལྟུང་བཤགས། འཇམ་དཔྱངས་དམར་སེར། བྲིས་སྐུ་མཐོང་བ་
དོན་ལྡན། རྣམ་རྒྱལ་མ། ལྷ་མོ་གྲྭ་ལྔ། ཡར་འཁོར་ན་མགོན་པོ་ཕྱག་
དྲུག་པ། དམ་ཅན་བཅས་ཀྱི་གྱན་ཐང་དང་། སྒོའི་ཕྱིའི་གཡས་གཡོན་དུ་
རྒྱལ་ཆེན་སྡེ་བཞི། སྲིད་པའི་འཁོར་ལོ། མི་འཇིག་པོ་ནས་ལྔ་བཅས་དང་།
སྟེང་གི་རྒྱ་མཐོངས་ཁར་རྒྱན་དྲུག་མཆོག་གཉིས། རྗེ་སྟོང་ཐང་། སྒྲོལ་
མའི་སྟོང་ཐང་། འཇམ་དཔལ་ན་ག་རཀ་ཞལ་ཁེབས་ཅན། སངས་རྒྱས་
སྟོང་ཐང་བཅས་རིམ་པས་་ བཞུགས་ཤིང་། བར་ཐོག་གཡས་ གཞོགས་སུ་
མགོན་ཁང་དང་། གཡོན་གཞོགས་སུ་མགོན་དཀར་གཏེར་སྒྲུབ་ཁང་ཡོད།
དབུས་ཀྱི་ཀུན་དགའ་ར་བ་ན་ལྟུང་བཤགས་སོ་ལྔ། ཤེལ་གྱི་བྱང་ཆུབ་མཆོད་
རྟེན། ཇོ་བོ་ མི་ འགྲོ་ གསུང་ བརྗོད། དགེ་ འདུན་ འདུ་བའི་འཁོར་ལོ།
འཇིགས་བྱེད་དཀྱིལ་འཁོར། གསེར་ཟངས་ཀྱི་ཐུགས་རྗེ་ཆེན་པོ་བཅུ་གཅིག་
ཞལ། རྡོ་གཡང་ཊིའི་མཆོད་རྟེན། སྟེང་དུ་བྱམས་སྐུ་ཁྲུ་གསུམ་གྱི་ཚད་
སྣར་ཐང་བཀའ་འགྱུར། རྗེ་དགེ་ལེགས་མ། སྒོ་མང་དགེ་འདུན་བསྟན་པ་
དར་རྒྱས་ཀྱི་འདྲ་སྐུ་བཅས་དང༌། གཞན་ཡང་སྐུ་གདུང་མཆོད་རྟེན་གཉིས།
བློ་བཟང་ཉི་མའི་འདྲ་སྐུ། གྲུབ་ཆེན་བེ་རིའི་འདྲ་སྐུ། བློ་བཟང་བསྟན་



，154 ，
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
པའི་རྒྱལ་མཚན་གྱི་འདྲ་སྐུ། བློ་བཟང་ཉི་མའི་གཅོད་ལྟར། བེ་རིའི་
གཅོད་པར་སོགས་མཆོད་རྫས་བྱིན་ཅན་མཐའ་ཡས་པ་བཞུགས་སོ། ། ང་
བརྒྱུད་དང་རིག་གསར་སྐབས་སྔོན་གྱི་འདུ་ཁང་དང་ལྷ་རྟེན་རྣམས་ཡོངས་སུ་
འཇིག་ནའང་། ཏང་གི་སྐབས་བཅུ་གཅིག་པའི་ཚང་འཛོམས་གྲོས་ཚོགས་
ཐེངས་གསུམ་པའི་དགོངས་དོན་ལྟར་ཆོས་ལུགས་དད་མོས་རང་དབང་གི་སྲིད་
ཇུས་སླར་ཡང་དགུང་ནས་འཕགས་ཏེ་སངས་རྒྱས་ཀྱི་བསྟན་པ་དར་བའི་དབུ་
ཚུགས་ཏེ་། ཆོས་ སྡེ་ ཆེན་ པོ་འདི་ཉིད་ཀྱི་འདུ་ཁང་ཆེན་མོར་གསར་དུ་
བཞེངས་པའི་ལྷ་རྟེན་གཙོ་བོ་ནི་དབུས་ཀྱི་བླ་མ་མཁན་ཁྲི་རིམ་བྱོན་སྤྱི་ཁྲི་ཆེན་གྱི་
སྟེང་དུ་བླ་མཆོད་ཚོགས་ཞིང་། ཁྲིའི་གཡས་ཀྱི་ཀུན་དགའ་ར་བར་གཙོ་སྐུ་
སྟོན་པ་གཙོ་འཁོར་གསུམ་ཁྲི་དྲུག་འགྱོགས། གནས་བརྟན་བཅུ་དྲུག་དང་།
རྒྱལ་ཆེན་སྡེ་བཞི། དགེ་བསྙེན་དྷི་རྨ་དང་ཧྭ་ ཤང་བཅས་ཀྱིས་བསྐོར་བ།
དེའི་གཡས་སུ་གཙོ་སྐུ་འཇིགས་བྱེད་ལྷ་བཅུ་གསུམ་མ། ཞོལ་དུ་མགོན་པོ།
ལྷ་མོ། ཆོས་རྒྱལ། རྣམ་སྲས་བཅས་ཀྱིས་བསྐོར་བ། སྟེང་དུ་བཀའ་
འགྱུར་རིན་པོ་ཆེ་བཞུགས། ཁྲིའི་གཡོན་གྱི་ཀུན་དགའ་ར་བར་གཙོ་སྐུ་རྗེ་
ཡབ་སྲས་གསུམ་ཁྲི་དྲུག་འགྱོགས། བློ་བཟང་ཉི་མའི་འདྲ་སྐུ་དང་། ཇོ་བོ་
རྗེ། འཇམ་དཔལ་དབྱངས། ཚེ་ལྷ་རྣམ་གསུམ། རྒྱན་ དྲུག་ མཆོག་
གཉིས་ཀྱིས་བསྐོར་བ། དེའི་གཡོན་དུ་གཙོ་སྐུ་བྱམས་པ་ཁྲི་དྲུག་འགྱོགས།
ཞོལ་ན་སྒྲོལ་ལྗང་། ཇོ་སྐུ་བྱིན་ཅན། སློབ་དཔོན་སྣང་སྲིད་ཟིལ་གནོན།
ཟངས་ཀྱི་རྣམ་རྒྱལ་མཆོད་རྟེན། བྱང་ཆུབ་མཆོད་རྟེན་བཅས་ཀྱིས་བསྐོར་བ།
སྟེང་དུ་བསྟན་འགྱུར། རྗེ་ཡབ་སྲས་གསུམ་གྱི་གསུང་འབུམ། ཐུའུ་བཀྭན་
གསུང་འབུམ། རྗེ་འཇིགས་ མེད་ བསམ་ གཏན་གྱི་གསུང་ཐོར་བུ་བཅས་



ཁྲི་ཀའི་བིས་པ་དགོན་བཀྲ་ཤིས་ཆོས་རྫོང་།
. 155，
བཞུགས། འདུ་ཁང་གི་གཡས་ཕྱོགས་ སུ་ ཐུགས་རྗེ་ཆེན་པོ། ཀུན་རིག་
འོད་དཔག་ མེད་ཀྱི་ཞིང་བཀོད་བཅས་རྒྱུན་ཐང་གསུམ། གཡོན་ངོས་སུ་
སྐྱབས་འགྲོའི་ཚོགས་ཞིང་། ལྟུང་བཤགས། གདུགས་དཀར་བཅས་གྱོན་
ཐང་གསུམ་བཞུགས་ཤིང་། སྒོ་ཁྱམས་དུ་རྒྱལ་ཆེན་སྡེ་བཞི། རིགས་ལྡན་
ཞིང་བཀོད། སྲིད་པའི་འཁོར་ལོ་བཅས་གྱན་ཐང་བཞི། མ་ཎི་འཁོར་ལོ་
བརྒྱད་བཞུགས། མགོན་ཁང་དུ་འཇིགས་བྱེད། མགོན་ པོ། ལྷ་ མོ།
ཆོས་རྒྱལ། རྣམ་སྲས། གནོད་སྦྱིན་དྲེགས་པ་ལྕམ་སྲིང་། སེང་གདོང་མ།
ཁྲོས་ནག་སྡེ་ལྔ། དམ་ཅན་རྡོར་ལེགས། ཡུལ་ལྷ་བཅས་ཀྱི་ཞལ་ཐང་དང་།
ཆོས་སྐྱོང་རྣམས་ཀྱི་ཞལ་འབག་དང་ཕྱི་ནང་གསང་བའི་ལྷ་རྟེན་མང་དུ་བཞུགས་
ལོ་རེའི་ཆོས་ཐོག་ནི། གཉིས་པའི་ཚེས་གསུམ་ནས་ཞབས་བརྟན་ཆེན་
མོ་ཉིན་བདུན། ཟླ་རེའི་སྤྱི་སྒར་གྱི་དུས་མཆོད་ཚིག་མེད། ནག་ཟླའི་ཚེས་
གཅིག་ནས་བཅུ་བཞི་ལ་རྡུལ་ཚོན་ལ་བརྟེན་པའི་ཀུན་རིག་དཀྱིལ་འཁོར་སྒྲུབ་
མཆོད། ཉ་ལ་སྦྱིན་སྲེག ས་ག་ཟླ་བའི་ཚེས་གཅིག་ནས་དྲུག་ལ་བཞི་བའི་
མཆོད་པ། ཚེས་བདུན་བརྒྱུད་ལ་སྨྱུང་གནས། དགུ་ནས་བཅུ་གསུམ་ལ་
བཞི་བའི་སྨོན་ལམ། བཅུ་བཞི་བཅོ་ལྔ་ལ་སྨྱུང་གནས་བཅས་དང་། དྲུག་
པའི་ཉ་ནས་བཀྲ་ ཤིས་ གསོ་ སྦྱོང་ཚོགས་ ཤིང་ དབྱར་ གནས་ ཀྱི་ མགོ་ ཚུགས།
བདུན་པའི་ཚེས་བཅུ་ནས་བཅུ་དྲུག་ལ་མགོན་དཀར་གཏེར་སྒྲུབ། ཚེས་སུམ་
ཅུའི་ཉིན་དགག་དབྱེ། བརྒྱད་པའི་ཚེས་གཅིག་ལ་དབྱར་སྟོན་རོལ། དགུ་
བའི་ཉ་ནས་བདེ་མཆོག་སྒྲུབ་མཆོད་ཉིན་བཅུ། ཉེར་དགུ་ལ་མགོན་ཁང་གི་
རྒྱུན་བ།ཏོར་བརྗེ། བཅུ་བའི་ཚེས་བ་གཅིག་ནས་སྒར་བའི་བསྐང་ཆེན་ཉིན་ལྔ།



• ༣ 56 ，
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ཚེས་བདུན་ལ་ཁྲོས་ནག་གསུངས་ཤིང་། ཚེས་བཅུ་ལ་ལོ་རེར་ཞི་རྒྱས་དབང་
དྲག་གི་སྦྱིན་སྲེག་རེས་མོས་སུ་གཏོང་། ཚེས་བཅུ་དྲུག་ནས་སྤྱི་སྟེ་སྐུ་རིམ། ་
ཉེར་བཞི་ ནས་ བཅུ་བའི་ལྔ་མཆོད་ཉིན་ དྲུག ཉེར་དགུ་ ལ་ མགོན་ ཆོས་
གསུངས་ཤིང་དྲུག་ཅུ་བའི་གཏོར་ཆེན་འཕེན། སྔགས་འཆམ་སྤྲོ། དགུན་
ཉི་ལྡོག་ནས་སྒེར་བའི་གཏོར་ཟློག་ཉིན་བདུན། ཟླ་བཅུ་གཉིས་པའི་ནང་
བསྐང་ཆེན་ཉིན་འགའ་དང༌། ཉེར་བཞི་ནས་ལོ་སར་ཚེས་གཅིག་བར་ཚེ་
སྒྲུབ། རྒྱུ་ལོའི་ཚེས་གཅིག་ལ་བླ་མར་ཚེ་སྒྲུབ་འབུལ། ཚེས་བདུན་ནས་
སྨོན་ལམ་ཆེན་མོ། བཅུ་གསུམ་ལ་སྐྱ་འཆམ་སྤྲོ། བཅུ་བཞིའི་ཞོགས་པར་
ཆོས་སྤྱོད་འདོན་ཆོག་ཕྱག་ལེན་ལྟར་དང་འབག་འཆམ་སྤྲོ། ་ཉེ་ལ་བྱམས་པ་
གླིང་སྐོར་དང་མཆོད་མཇལ་གཏོང་། མཇུག་ཏུ་གསོ་སྦྱོང་སོགས་དཀྱུས་ལྟར་
རོ། །
རྙེ་དགོན་ལྷུན་གྲུབ་ཆོས་རྫོང་།
དགོན་སྡེ་འདི་ནི་ཁྲི་ཀ་རྫོང་སྲིད་ནས་ལྷོ་ཕྱོགས་སུ་སྤྱི་ལེ་བཅོ་བརྒྱད་དང་
ཕྱེད་ཀྱིས་ཆོད་པའི་ས། ཏུང་གུག་ཞང་སྟག་རི་སྡེ་བའི་ཉེ་གནས་སུ་ཆགས་
ཡོད་ཅིང་གྲྭ་རྒྱུན་གྱི་འབྱུང་ཁུངས་གཙོ་བོ་འཕྲང་དམར་དང་མཚོ་སྔོན་པོའི་རྐང་
ཚ་རྫོང་ཡིན་ལ། གྲུབ་མཐའ་ནི་རི་བོ་དགེ་ལུགས་པའི་སྒྲུབ་སྡེ་ཞིག་ཡིན་ནོ༎
ཆོས་སྡེ་འདི་ཐོག་མར་ཆགས་ཚུལ་ནི། རྙེ་གྲུབ་ཆེན་པ་བློ་བཟང་་ནམ་
མཁའ་རྒྱལ་མཚན་ཞེས་པ་ད་ལྟའི་ཏུང་གུག་ཞང་སྟག་རི་རྙེ་ཚང་དུ་འཁྲུངས།
ཆུང་དུས་ནས་རབ་ཏུ་བྱུང་སྟེ་དབུས་ཀྱི་དཔལ་ལྡན་སྨད་རྒྱུད་དུ་ཚོགས་ཆོས་སུ་
འགྲིམས། རྒྱ་གར་རྩྭ་མཆོག་གྲོང་བར་དུ་གནས་མཇལ་ལ་ཕྱིན། ཐོས་



ཁྲི་ཀའི་རྙེ་དགོན་ལྷུན་གྲུབ་ཆོས་རྫོང་། ： 157:
བསམ་སྒོམ་གསུམ་ལ་རྩེ་གཅིག་ཏུ་གཞོལ་བས་མཁས་གྲུབ་གཉིས་ལྡན་དུ་གྱུར།
ཕྱིར་རང་ཡུལ་དུ་ཕེབས་ཏེ་ད་ལྟའི་མགོན་ཁང་གི་ཤུལ་དུ་བྲག་ཕུག་ཅིག་ཡོད་པ་
ལས་སྒྲུབ་པ་ཡུན་རིང་མཛད། འཁྲུངས་འདས་ཀྱི་ལོ་ཚིགས་སོགས་རྙེ་དགོན་
བཤད་སྒྲུབ་དར་རྒྱས་དགེ་འཕེལ་གླིང་གི་ལོ་རྒྱུས་སུ་གསལ།
སྐུ་ཕྲེང་གཉིས་པ་སྒྲུབ་སྡེ་འདི་ཉིད་འདེབས་པ་པོ་ངག་དབང་བསྟན་
འཛིན་ཉི་མ་ནི། སྐུ་གོང་མའི་ཚ་བོར་རབ་བྱུང་བཅུ་གཉིས་པའི་ལྕགས་སྤྲེལ་
ཏེ་སྤྱི་ལོ1740ལོར་འཁྲུངས། ལྷ་མོ་བདེ་ཆེན་གྱི་ཚོགས་ཆོས་སུ་འགྲིམས་ཏེ་
མཁས་པའི་སྙན་གྲགས་རྒྱས། བདེ་ཆེན་གྱི་ཁྲི་ལ་ལོ་བཅུར་བཞུགས། རྒྱལ་
མཆོག་བསྐལ་བཟང་རྒྱ་མཚོ་བདེ་ཆེན་ལ་ཕེབས་སྐབས། དོན་ཟབ་ལ་ཚིག་
སྦྱོར་ལེགས་པའི་མཎ་བཤད་ཕུལ་བས་ཀུན་གྱི་ཡིད་འཕྲོག སྐྱབས་མགོན་
མཆོག་གིས་བསྔགས་བརྗོད་དང་བཅས་དངུལ་གྱི་འཇམ་པའི་དབྱངས་ཀྱི་སྐུ་
ཞིག་གནང་། ཕྱིས་རྒྱལ་དབང་མཆོག་གིས་རྗེ་འདིར་བཀའ་ཤོག་དང་ཐམས་
གནང་བར་མ་ཟད་འཇིགས་བྱེད་ཀྱི་སྐུ་ཞིག་གནང་བ་ད་ལྟའང་བཞུགས། རྗེ་
ཐམས་ཅད་མཁྱེན་པ་ཞེས་པའི་མཚན་ཡང་སྐབས་དེ་ནས་ཐོགས། རབ་བྱུང་
བཅུ་གསུམ་པའི་མེ་ཕག་སྟེ་སྤྱི་ལོ1767ལོར་སྐུ་གོང་མའི་སྒྲུབ་གནས་སུ་ལྷ་ཁང་
བཞེངས་ཏེ། རྙེ་སྒྲུབ་སྡེ་ལྷུན་གྲུབ་ཆོས་རྫོང་བཏབ། བཅའ་ཡིས་བཙམས་
ཏེ་དེར་བཞུགས་གྲྭ་བཙུན་རྣམས་ཐུགས་མཐུན་ཁྲིམས་གཙང་ངང་བསྐྱངས།
རབ་བྱུང་བཅུ་གསུམ་པའི་ལྕགས་སྤྲེལ་ཏེ་སྤྱི་ལོ་1800ལོར་གཟུགས་སྐུའི་བཀོད་
པ་ཆོས་དབྱིངས་སུ་བསྡུས།
སྐུ་ཕྲེང་གསུམ་པ་བློ་བཟང་བསྟན་པའི་རྒྱལ་མཚན་ནི་ཆུ་ཁྱི་སྟེ་སྤྱི་ལོ
1802ལོར་ཨ་རིག་ཆུ་སྨད་ནས་འཁྲུངས། བདེ་ཆེན་དུ་ཐུགས་བགཉེར་མཛད་



· 158 ·
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
དེ་དེ་གའི་ཁྲིར་བཞུགས། དབུས་སུ་ ཕེབས་ནས་ཁྲི་ཆེན་ངག་དབང་ཆོས་
འཕེལ་ལས་རྣམ་འགྲེལ་བཤད་ལུང་ཞུས། ཕྱིར་རང་དགོན་དུ་ཕེབས་ཏེ་སྒྲུབ་
སྡེ་འཛིན་སྐྱོང་མཛད་དེ། དཔལ་ལྡན་སྨད་རྒྱུད་ལྟར་རྡུལ་ཚོན་སྟེང་ནས་བདེ་
གསང་འཇིགས་གསུམ་གྱི་སྒྲུབ་མཆོད་དང་རས་བྲིས་ལ་བརྟེན་ནས་དུས་འཁོར་
སྒྲུབ་མཆོད་སྦྱིན་སྲེག་དང་བཅས་པའི་སྲོལ་བཙུགས་པ་སོགས་སྐུ་དྲིན་ཤིན་ཏུ་ཆེ།
ས་བྱ་སྟེ་སྤྱི་ལོ1849ལོའི་ཟླ་བཅུ་བར་སྐུ་གཤེགས།
སྐུ་ཕྲེང་བཞི་བར་སྤྲུལ་སྐུ་གཉིས་འཁྲུངས། གཅིག་ནི་དགེ་འདུན་
བསྟན་པ་རབ་རྒྱས་ཡིན་ལ་ལྕགས་ཕག་སྟེ་སྤྱི་ལོ1851ལོར་རུ་སྡུན་དུ་འཁྲུངས།
ཐར་ཤུལ་རིན་པོ་ཆེ་ལས་རབ་ཏུ་བྱུང་། ཅིག་ཤོས་བློ་བཟང་ཆོས་ཀྱི་ཉི་མ་ཀོས་
ནཱན་ཀླུ་ཚང་དུ་འཁྲུངས(སྤྱི་ལོ1850-1909)། འདི་པའི་རྣམ་ཐར་སུམ་
མདོའི་ཀླུ་དགོན་པའི་ལོ་རྒྱུས་སུ་གསལ། དགེ་འདུན་བསྟན་པ་རབ་རྒྱས་ཀྱིས་
སྒྲུབ་སྡེ་འདི་ལེགས་པར་བསྐྱངས་པས་དེར་བཞུགས་རྣམས་སྒོ་གསུམ་གྱི་ཀུན་
སྤྱོད་ཞི་ཞིང་དུལ་ལ། འདོད་ཆུང་ཆོག་ཤེས་ཀྱི་ངང་དུ་བཞུགས། ཆུ་སྟག་
སྟེ་སྤྱི་ལོ1902ལོར་ཞི་བར་གཤེགས་སོ། ། །
སྐུ་ཕྲེང་ལྔ་བ་བློ་བཟང་བསྟན་པ་རབ་རྒྱས་ནི་ཆུ་ཡོས་ཏེ་སྤྱི་ལོ1903ལོར་
མཚོ་སྔོན་པོའི་རྐང་ཚ་རུ་འཁྲུངས། ཞྭ་དམར་པཎྜི་ཏ་ལས་རབ་ཏུ་བྱུང་སྟེ་
བདེ་ཆེན་གྱི་ཆོས་གྲྭར་ཞུགས། རང་དགོན་དུ་རབ་གནས་ཆེན་མོའི་ཆོས་ཐོག་
བཙུགས། ཤིང་བྱ་སྟེ་སྤྱི་ལོ1945ལོར་གཤེགས།
སྐུ་ཕྲེང་དྲུག་པ་བློ་བཟང་མཁས་གྲུབ་རྒྱལ་མཚན་ནི་མཚོ་སྔོན་པོའི་རྐང་
ཚའི་ཉ་ནག་ཏུ་མེ་ཁྱི་སྟེ་སྤྱི་ལོ1946ལོར་འཁྲུངས། བདེ་ཆེན་དུ་ཕེབས་ནས་
ལོ་གསུམ་ལ་དཔེ་གཟིགས་གནང་། 1958ལོར་ཕྱིར་རང་ཡུལ་དུ་ཕེབས།



ཁྲི་ཀའི་རྙེ་དགོན་ལྷུན་གྲུབ་ཆོས་རྫོང༌།
་159་
ཏང་གི་མི་རིགས་ཆོས་ལུགས་སྲིད་ཇུས་དངོས་འབེབས་བྱས་པར་བརྟེན། སྤྱི་
ལོ1980ལོའི་ཟླ་བརྒྱད་པར་ཆོས་དད་མང་ཚོགས་ཀྱི་རེ་འདུན་ལྟར་དགོན་སྡེ་
འདིའི་ཆོས་སྒོ་ཕྱེ་བས་ད་ལྟ་གདན་ས་འདི་ཉིད་འཛིན་སྐྱོང་མཛད་བཞིན་པའི་
སྐབས་ལགས་སོ། །
སྡེ་འདིའི་རྟེན་དང་བརྟེན་པའི་དཀར་ཆག་རགས་ཙམ་འགོད་པ་ལ།
གསེར་ཟངས་ལས་གྲུབ་ པའི་གསེར་ཏོག་དང་ཆོས་འཁོར། རྒྱལ་ མཚན།
རི་དྭགས་ཕོ་མོ། སྤེན་རྒྱན་སོགས་ཀྱིས་སྤྲས་པའི་འདུ་ཁང་གི་དཀྱིལ་གྱན་དུ་
ཚེ་དཔག་མེད། འཇིགས་བྱེད་ལྷ་བཅུ་གསུམ་པ། ཐུགས་རྗེ་ཆེན་པོའི་སྟོང་
སྐུ། གཡས་སུ་བདེ་གསང་འཇིགས་གསུམ། དུས་འཁོར། སྨོན་ལམ་སྣ་
ལྔ། སྨན་ ཐུང་། རྣམ་འཇོམས་ ལ་ སོགས་ པའི་དཔར་ ཤིང་ བཞུགས།
གཡོན་དུ་སྣར་ཐང་བཀའ་འགྱུར་ཚ་དཔར་ཆ་ཚང་དང་ཟངས་དང་ལིའི་ཏིང་
ཕོར་བདུན་ཚར་རེ་བཞུགས། འདུ་ཁང་གི་མགོན་ཁང་དུ་འཇིགས་བྱེད།
ཆོས་རྒྱལ། ཁྲོ་བོ་བཅུའི་ཞལ་ཐང་དང་སྤྱན་རས་གཟིགས་ཀྱི་ལྡེབས་རིས་
རབ་གསལ་དུ་སངས་རྒྱས་སྟོང་ཐང་དང་གདུགས་དཀར་ཕྱག་སྟོང་སྤྱན་སྟོང་གི་
ཡང་ཆེན་སོགས་བཞུགས། འདུ་ཁང་འོག་ཚའི་དབུས་སུ་སྟོན་པ་གཙོ་འཁོར་
གསུམ་དང་། གཡས་ཀྱི་ཀུན་ དགའ་ར་བར་རྙེ་ སྒོམ་ཆེན་ པའི་ སྐུ་གདུང་
མཆོད་རྟེན། བདེ་གསང་འཇིགས་གསུམ་དང་བདེ་མཆོག་དཀར་པོའི་སྨན་
སྐུ། བྱམས་པ་ཆུ་གཟིགས་མ་ཁྲུ་གང་། གནས་ བརྟན་བཅུ་དྲུག་དང་
འཇིགས་བྱེད། གསང་འདུས། ཀུན་རིག མི་འཁྲུགས་པ་བཅས་ཀྱི་
གྱན་ཐང་། གཡོན་ སྤྱི་ ཀུན་ དགའ་ར་ བར་ བྱང་ ཆུབ་ མཆོད་ རྟེན་དང་།
བསྟན་པའི་རྒྱལ་མཚན་གྱི་སྨན་སྐུ། ཐུའུ་བཀྭན་གསུང་འབུམ། འཇིགས་



• 160 ·
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
་
ས
མེད་དབང་པོའི་གསུང་འབུམ། ཡུམ་དུམ་པ་བཅུ་གཉིས་གསེར་བྲིས་མ།
ཏིང་འཕགས་ བསྐལ་ གསུམ་ དངུལ་ བྲིས་ མ། ལམ་ སྔགས། འཇམ་
དབྱངས་བཞད་པའི་གསུང་འབུམ་བཅས་བཞུགས། ཡིག་བརྒྱའི་ལྷ་ཁང་དུ།
འཇིགས་བྱེད་ཀྱི་ཞལ་ཐང་གཅིག ཇ་སྲུབ། ཌ་དྲིལ། ནང་མཆོད་ཀ་པ་
ལི་བཅས་ གཅིག་ རེ་ དང་ འཁར་ ཟངས། གྲོལ་ གདན་ གཉིས རེ་ བཅས་
བཞུགས། མགོན་ཁང་ ལ་ ཕྱི་ནང༌ སྐོར་ གཉིས་ལས་ ནང་མར། རྡོ་རྗེ་
འཇིགས་བྱེད་དང་མགོན་ཆོས་ལྷ་ལྔའི་ཞལ་ཐང་དང་སྨན་སྐུ། ཆོས་རྒྱལ་གུ་
བྷིའི་རལ་གྲི། ལྕང་སྐྱ་རོལ་བའི་རྡོ་རྗེའི་གསེར་ཟངས་ལས་གྲུབ་པའི་ཕྱག་
དྲིལ། བསེ་རུའི་རྭ། དམག་ཟོར་མའི་གཟུངས་གཞུག་ཏུ་གསེར་གྱི་ཐུར་མ་
བཅས་དང་། ཕྱི་མར་དམ་ཅན་གནས་ཆུང་གཉིས་ཀྱི་ཞལ་ཐང་དང་སྨན་སྐུ།
ཨིལ་ག་གེ་ཐི་ཛིའི་བོའུ་དང་མདའ་མདུང་གྲི་གསུམ་བཅས་བཞུགས། ལི་མ་ཁང་
ངམ་ཞབས་བརྟན་ཁང་དུ། དབུས་ནས་ཞུས་པའི་རྗེ་དགེ་ལེགས་མ། སྨན་
བླ་བདེ་ གཤེགས་ བརྒྱུད། སྒྲོལ་ མ་ དཀར་ སྔོན། ཚེ་ ལྷ་ རྣམ་ གསུམ།
སངས་རྒྱས་བྱམས་པ། གྲུབ་ཆེན་བརྒྱད་ཅུ་བཅས་ཀྱི་ལི་སྐུ། མི་ལ་རས་
པའི་འདྲ་སྐུ། ད་དུང་ཞལ་ ཐང་དང་ཚོགས་ཞིང་། གསུང་འབུམ་ སྣ་
ཚོགས་བཅས་བཞུགས། གཞན་ཡང་རྙེ་བླ་བྲང་སོགས་སུ་ཡང་སྐུ་གསུང་
ཐུགས་རྟེན་མང་པོ་བཞུགས་ལ། དེ་རྣམས་ཚང་མ་དུས་འགྱུར་སྐབས་མིང་གི་
ལྷག་མར་བཏང་ཡང་། མཆོག་གསུམ་གྱི་མཐུ་དང་འགྲོ་བའི་བསོད་ནམས་ཀྱི་
སྟོབས་ལས་ཐུབ་བསྟན་ཡང་དར་གྱི་དབུ་ཚུགས་ཏེ། སྤྱི་ལོ་1980ལོར་དགོན་
འདིར་ཆོས་སྒོ་འབྱེད་པའི་ཆོག་མཆན་ཐོབ་པས། རྙེ་བློ་བཟང་མཁས་གྲུབ་
རྒྱལ་མཚན་མཆོག་གི་ཐུགས་བཀོད་དང་བྲིས་པ་དགེ་འདུན་ལུང་རྟོགས་བསྟན་
=
= བ བ
བ
བ བ
བ བ པ



ཁྲི་ཀའི་སྙེ་དགོན་ལྷུན་གྲུབ་ཆོས་རྫོང་།
， 361 •
པའི་ཉི་མའི་གཟིགས་སྐྱོང་ལས་ དགོན་ ས་རབ་གནས་དང་འདུ་ཁང་ བསྒྱུར་
བཞེངས་བྱས་ཏེ་སྤྱི་ལོ1983ལོར་འདུ་ཁང་རྟེན་བརྟེན་པ་དང་བཅས་ལེགས་
ཕྲུབ་བྱུང༌། སྤྱི་ལོ1993ལོར་རྙེ་བླ་བྲང་བཞེངས་གྲུབ་བྱུང་། ད་ལྟ་གྲྭ་
བཙུན་བཅུ་དགུ་ལྷག་གིས་སྔར་གྱི་སྲོལ་བཟང་ཉམས་པ་སླར་གསོ་དང་གནས་པ་
རྒྱུན་འཁྱོངས་བྱེད་པཞིན་པ་ལགས།
ལོ་རེའི་ཆོས་ཐོག་གི་སྐོར་ལ། ཧོར་ཟླ་དང་པོའི་ཚེས་བརྒྱད་ནས་བཅོ་
ལྔའི་ བར་ གསང་ འདུས་ སྒྲུབ་ མཆོད་ སྦྱིན་ སྲེག་ དང་ བཅས་ ཉིན་ བརྒྱད།
གཞན་ཆོས་སྤྱོད་དང་ཆོ་འཕྲུལ་སྨོན་ལམ་ཡར་ཚོགས་ཞིག་མ་གཉིས། ཧོར་ཟླ་
གཉིས་པའི་ཚེས་བཞི་ལྔ་ལ་ངག་དབང་བསྟན་འཛིན་གྱི་དུས་མཆོད། ཚེས་
བདུན་ནས་བརྒྱད་བར་སྨྱུང་གནས། ཚེས་བཅུ་ནས་གསུམ་པའི་ཚེས་གཅིག་
བར་མཆོད་་པ་བྱེ་བ་ཆག་མེད། ཚེས་བདུན་ལ་བསྟན་པ་རབ་རྒྱས་ཀྱི་དུས་
མཆོད། ཚེས་བདུན་ནས་དགུ་བར་རབ་གནས་ཆེན་མོ་ ཚེས་བཅོ་ལྔ་ནས་
ཉེར་པ།ཉིས་བར་རས་བྲིས་ལ་བརྟེན་ནས་དུས་འཁོར་སྒྲུབ་མཆོད། ཧོར་ཟླ་
བཞི་པའི་ཚེས་གཉིས་ནས་བཅོ་ལྔའི་བར་བདེ་མཆོག་གི་སྒྲུབ་མཆོད། སྨྱུང་
གནས་དང་བཅས་ཉིན་བཅུ། ཧོར་ཟླ་ལྔ་བའི་ཚེས་ལྔ་ནས་དུས་འཁོར་གྱི་
དུས་བཟང་ཉིན་གཉིས་དང་ཀླུ་དབང་རྒྱལ་པོའི་བུམ་སྒྲུབ་ཉིན་ལྔ། ཧོར་ཟླ་
དྲུག་པའི་ཚེས་ལྔ་ནས་བརྒྱུད་པའི་ཚེས་གཅིག་བར་དབྱར་གནས་དང་ཚེས་
བདུན་ནས་བཅོ་ལྔའི་བར་འཇམ་དཀར་གཏེར་སྒྲུབ་དང་གདོན་ཁྲོལ་ཉིན་
བརྒྱད། དགུ་བའི་ཚེས་བཅོ་ལྔ་ནས་ཉེར་གཉིས་བར་རྙེ་ཐམས་ཅད་མཁྱེན་པ་
ངག་དབང་བསྟན་འཛིན་གྱི་དུས་མཆོད། སྨན་མཆོག་ཆེན་མོ་སྨྱུང་གནས།
ཚེས་ཉེར་ལྔ་ནས་ཉེར་དགུ་བར་སེང་གདོང་དང་རྟ་མགྲིན་གྱི་གཏོར་ཟློག་



： 162 ：
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
བཅུ་བའི་ཚེས་གཅིག་ནས་ཚེས་གསུམ་བར་སིལ་དཀར་སྟོན་མོ་ཉིན་གསུམ།
ཚེས་ཉེར་གསུམ་ནས་ཉེར་དགུ་བར་འཇིགས་བྱེད་སྒྲུབ་མཆོད་སྦྱིན་སྲེག་དང་
བཅས་ཉིན་བདུན། བཅུ་གཅིག་པའི་ཚེས་གཅིག་ནས་ལྔ་བར་ཞབས་བརྟན་
ཉིན་ལྔ། དགུན་ཉི་ལྡོག་ཉིན་དུས་གསུམ་རྒྱས་པའི་སྦྱིན་སྲེག ཚེས་ཉེར་ལྔ་
ནས་ཉིན་དགུའི་བར་ཁྲོ་བཅུའི་གཏོར་ཟློག བཅུ་གཉིས་པའི་ཚེས་བཅུ་དྲུག་
ནས་ཉེར་བཞིའི་བར་ཞི་ རྒྱུས་རེས་མོས་ཀྱིས་གཏོར་སྒྲུབ་དང་བསྐང་ཆེན།
ཉིན་དེའི་ཕྱི་དྲོ་ནས་ཉེར་དགུའི་བར་ལྕགས་མཁར་(ལྕགས་མཁར་དང་ལྷ་མོ་
དྲག་པོའི་གཏོར་སྒྲུབ་གཉིས་ལོ་རེར་རེས་མོས་བྱེད།) བཅས་དང་ཟླ་རེའི་ཡར་
ངོའི་གསོ་སྦྱོང་དང་ཉིན་རེའི་སྨོན་ལམ་ཆག་མེད་སྒོས་སྔར་སྲོལ་ཉམས་པ་གསོ་
ཞིང་གནས་པ་རྒྱུན་ལུགས་བྱེད་པའོ། །
སྒྲོམ་གྲྭ་ཚང་ཐོས་བསམ་དར་རྒྱས་གླིང་།
དགོན་སྡེ་འདི་ནི་ཁྲི་ཀ་རྫོང་ཏུང་གུག་ཞང་གི་ཁོངས་སུ་གཏོགས་ཤིང་
ཏུང་གུས་ཞང་ནས་ཤར་ལྷོའི་ཕྱོགས་སུ་སྤྱི་ལེ་དགུས་ཆོད་པའི་སྒྲོམ་སྡེ་བའི་ཉེ་
དྲུང་དུ་གནས་སོ། ། སྡེ་འདིས་རྒྱལ་བ་ཙོང་ཁ་པའི་རིང་ལུགས་འཛིན་ཅིང་
མདོ་སྨད་ཀྱི་ཆོས་སྡེ་ཆེན་པོ་ལཱ་མོ་བདེ་ཆེན་གྱི་དགོན་ལག་ཡིན། སྡེ་འདི་ཉིད་
ཐོག་མར་ཕྱག་འདེབས་མཛད་མཁན་ནི་ཁྱབ་བདག་འཁོར་ལོའི་མགོན་པོ་ཁྱུང་
ཤེས་སྔགས་རམས་པ་ཡིན་ལ། རྨ་རི་མ་ཟེར་བའི་སར་ཆགས་ཏེ་མཚན་ལ་
ཐོས་བསམ་དར་རྒྱས་གླིང་ཞེས་གསོལ། སྐབས་དེར་གནས་དེ་ཧ་ཅང་དབེན་
པས་ཆོམ་རྐུན་དང་ཆུ་དགྲ་གྲྭ་སོགས་རྐྱེན་འགའི་དབང་གིས་ཕ་རིའི་རྩེར་གནས་
སྤར། སྐབས་དེར་དགེ་འདུན་གྱི་སྡེ་དར་ནས་སུམ་ཅུ་ལྷག་ལ་སླེབས་ཏེ་རྒྱལ་



ཁྲི་ཀའི་སྒྲོམ་གྲྭ་ཚང་ཐོས་བསམ་དར་རྒྱས་གླིང༌། :163་
བའི་དགོངས་པ་ཇི་ལྟ་བ་བཞིན་ཉམས་སུ་བླངས་པས་སྙན་པའི་བ་དན་སྲིད་དུ་
རིང་ངོ་། ། དེའི་རྗེས་ད་ལྟའི་གནས་འདིར་སྤོས་ཏེ་གཙུག་ལག་ཁང་རྟེན་
བརྟེན་པ་བཅས་གསར་བཞེངས་མཛད། ཁྱུང་ཤེས་བླ་མའི་སྐུ་ཕྲེང་བཞི་བ་
དགེ་འདུན་བསྟན་པའི་ཉི་མ་དབུས་གཙང་ཆོས་ཀྱི་ཞིང་ཁམས་སུ་ཆིབས་བསྒྱུར་
མཛད་ནས་སེ་འབྲས་དགེ་གསུམ་དང་ས་སྐྱ་སོགས་སུ་ཕེབས་ནས་ཐུགས་གཉེར་
གང་མང་མཛད་རྗེས་ཕྱིར་རང་ཡུལ་དུ་ཕེབས་ཏེ། སྡེ་འདིར་རྟེན་བཞེངས་
དང་བཀའ་ཆོས་དབང་ལུང་སོགས་གང་མང་གནང་བཞིན་བརྩེ་བས་བསྐྱངས།
དེའི་སྤྲུལ་སྐུ་དགེ་འདུན་བསྟན་པ་དར་རྒྱས་ནས། བསྟན་པ་དང་བསྟན་
འཛིན་ལ་མི་ཕྱེད་པའི་དད་པ་དང་ལྡན་པའི་བསྟན་པའི་སྦྱིན་བདག་མང་པོ་ལ་
དགོན་པ་གསར་བཞེངས་བྱེད་རྒྱུའི་ལབ་གླེང་བྱས་པར་བརྟེན། དད་ལྡན་
མང་ཚོགས་ནས། སྐྱབས་རྗེ་ཉིད་ངེད་ཅག་ལ་བཀའ་དྲིན་ཆེ་བས་དགོན་པ་
གསར་བཞེངས་ཀྱི་སྐབས་སུ་ཁྱེད་རྣམ་པའི་དྲིན་གཟོ་དང་བསོད་ནམས་གསོབ་
པའི་ཞིང་ས་དེར་འབྱོར་བའི་གཙོ་བོ་ངེད་ཅག་གིས་བྱེད་དོ་ཞེས་ཁས་བླངས་
དེ་ནས་སྐྱབས་རྗེ་ཉིད་ཀྱིས་འདུ་ཁང་གསར་བཞེངས་ཀྱི་གནས་དེར་ཞབས་ཀྱིས་
བཅགས་ཏེ་བཀྲ་ཤིས་མེ་ཏོག་གཏོར་ཞིང་བྱིན་གྱིས་བརླབས་པ། ས་རྟགས་
བསླངས་ཤིང་ལྟོ་འཕྱེའི་ཐིག་བཏབ་ནས་ས་འདུལ་གནང་སྟེ་འདུ་ཁང་གསར་
བཞེངས་དང་བྱམས་ཁང་ཞིག་གསོ་མཛད་པ་དང་སྐུ་གསུང་ཐུགས་རྟེན་གསར་
བཞེངས་གང་མང་བྱས་པས་སྡེ་འདིར་སྐུ་དྲིན་ཤིན་ཏུ་ཆེའོ། །
གཞན་ཨ་ལགས་བརྒྱུ་དཔོན་ཚང་ཡང་ གྲྭ་ཚང་འདིར་རྒྱུན་བཞུགས་
གནང་ནས་རྡོ་རྗེ་སློབ་དཔོན་དང་གསོ་སྦྱོང་མཁན་པོ་སོགས་མཛད་དོ། ། ད་
དུང་ཨ་ལགས་རུ་སྡུན་ཚང་དང་གཡེར་གཤོང་ནོམ་ཆི་མཁན་པོ་ངག་དབང་བློ་
]
༧/R
.
..
.
.……... བསྨ
-------
-



，164，
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
བཟང་བསྟན་འཛིན་རྒྱ་མཚོ་སོགས་གྲྭ་ཚང་འདིར་ཡུན་རིང་བཞུགས་ཤིང་སྔ་
ཕྱིར་སྡེ་འདི་སྐྱོང་ཁུར་གང་ལེགས་མཛད། སྤྱིར་དགོན་སྡེ་འདི་དུས་རབས་ག་
ཚོད་ལ་བཏིབ་པ་སོགས་མི་གསལ་ལ་ལྷག་པར་དུ་དགོན་སྡེ་འདིའི་མཚན་ལའང་
མདོ་སྨད་ཆོས་འབྱུང་དུ་སྒྲོམ་གྲྭ་ཚང་བཀྲ་ཤིས་ཆོས་གླིང་དང་ཁྲི་ཀའི་རིག་
གནས་ལོ་རྒྱུས་ལས་སྒྲོམ་གྲྭ་ཚང་ཐོས་བསམ་དར་རྒྱས་གླིང་ཞེས་མི་འདྲ་བ་
གཉིས་ཀྱང་བྱུང་བས་དཔྱད་པར་བྱའོ། ། །
ཕྱག་འདེབས་མཛད་མཁན་གྱི་རྣམ་ཐོར་འགོད་པ་ལ་ཁྱུང་ཤེས་སྔགས་
རམས་པ་ནི་ནམ་འཁྲུངས་ཀྱི་ལོ་ཚིགས་སོགས་མི་གསལ་ཡང་སྐུ་ཐོག་མ་དེ་ཁྱུང་
ཤེས་ཚོ་བར་འཁྲུངས་པས་མཚན་ལ་ཡང་ཁྱུང་ཤེས་སྔགས་རམས་པ་ཞེས་གསོལ་
བ་དང་། ཉིད་ཀྱིས་སྒྲུབ་སྡེ་འདི་ཇི་ལྟར་བཏབ་ཚུལ་དང་བསྟན་པ་བསྐྱངས་
ཚུལ་སོགས་ཀྱང་མདོ་སྨད་ཆོས་འབྱུང་དུ་སྒྲོམ་གྲྭ་ཚང་བཀྲ་ཤིས་ཆོས་གླིང་ཁྱུང་
ཤེས་སྔགས་རམས་པས་བཏབ། དེའི་སྐྱེ་བརྒྱུད་བན་གསར་རིམ་བྱོན་གྱིས་
སྐྱོང་བར་ཡོད་ཅེས་འཁོད་པ་ལས་གཞན་མི་གསལ་ལོ། ། དེའི་སྤྲུལ་སྐུ་བན་
གསར་ཚོ་བར་འཁྲུངས་པས་དེ་ནས་བཟུང་མཚན་ལ་ཡང་བན་གསར་ཚང་ཞེས་
ཐོགས། དེའི་སྤྲུལ་སྐུ་དང་སྐུ་ཕྲེང་གསུམ་པའི་མཚན་དངོས་དང་མཛད་རྗེས་
སོགས་ཞིབ་ཏུ་མི་ངེས་ཀྱང་སྐུ་རིང་འགའི་སྐུ་གདུང་མཆོད་རྟེན་མེར་རྒན་གྲྭ་
ཚང་དུ་ཡོད་ལ་དེར་གཟིམ་ཁང་ཞིག་ཀྱང་ཡོད་དོ། ། དེའི་སྤྲུལ་སྐུ་བན་
གསར་དགེ་འདུན་བསྟན་པའི་ཉི་མ་ནི་སྐུ་ཕྲེང་བཞི་བ་ཡིན། ཁོང་ཀོས་ནན་
རྫོང་བན་ཤུལ་དཔོན་ཚང་དུ་འཁྲུངས། ཨ་རོལ་བློ་བཟང་ལུང་རིགས་རྒྱ་མཚོ་
དང་ཐར་ཤུལ་དགེ་འདུན་ཆོས་སྐྱོང་རྒྱ་མཚོ་རྣམ་གཉིས་བླ་མར་བསྟེན་ཏེ་བཀའ་
ཆོས་མང་དུ་གསན། སེ་འབྲས་དགེ་གསུམ་དང་བཀྲ་ཤིས་ལྷུན་པོ། ས་སྐྱ་



ཝི 'ཀའི་སྒྲོམ་གྲྭ་ཚང་ཐོས་བསམ་དར་རྒྱས་གླིང་།
: 165
སོགས་སུ་ཕེབས་ཤིང་དགའ་ལྡན་དུ་ཡུན་རིང་བཞུགས། ཕྱིར་མདོ་སྨད་དུ་
ཕེབས་ཏེ་སྡེ་འདི་བརྩེ་བས་བསྐྱངས། གཞན་ཞབས་དཀར་ཚོགས་དྲུག་རང་
གྲོལ་ཡང་བླ་མར་བསྟེན། མཐར་རབ་ཚེ་མེ་ཁྱི་ སྟེ་སྤྱི་ལོ་ 1886ལོར་ སྐུ་
གཤེགས་སོ། ། སྐུ་ཕྲེང་ལྔ་བ་དགེ་འདུན་བསྟན་པ་དར་རྒྱས་ནི་ཀོས་ནན་ཀླུ་
ཚང་ནས་འཁྲུངས། ཁོང་གིས་འདུ་ཁང་གསར་བཞེངས་དང་བྱམས་ཁང་ལ་
ཞིག་གསོ་མཛད་དེ། སྐུ་གསུང་ཐུགས་རྟེན་གསར་བཞེངས་སོགས་ཀྱི་ཕྱག་
རྗེས་ཆེ། མཐར་རབ་རྒྱལ་ལྕགས་ཁྱི་སྟེ་སྤྱི་ལོ1970ལོར་སྐུ་གཤེགས།
དེ་ལས་གཞན་དགོན་པ་འདིར་རྒྱུན་བཞུགས་གནང་བའི་ཨ་ལགས་རུ་
སྡུན་ཚང་ནི། སྐུ་ཐོག་མ་ཀོས་ནན་ཨ་ལགས་ཨ་མྱེས་ནས་འཁྲུངས། དེའི་
སྤྲུལ་སྐུ་བློ་བཟང་བསྟན་པའི་རྒྱལ་མཚན་ནི་ཀོས་ནན་ཀླུ་དཔོན་པོ་ལོ་བརྒྱ་ཚང་
ནས་འཁྲུངས། འཁྲུངས་ལོ་སོགས་གསལ་བོར་མི་ངེས་ཀྱང་། རབ་རྒྱལ་
ལྕགས་བྱི་སྟེ་སྤྱི་ལོ1960ལོར་ངལ་རྩོལ་སྒྱུར་བཅོས་བྱེད་སྐབས་སྐུ་གཤེགས།
ཨ་ལགས་བརྒྱ་དཔོན་སྐུ་རབས་གཉིས་ཀྱི་དང་པོ་སྒྲོམ་ཚོ་བའི་བརྒྱ་དཔོན་ཚང་
དུ་འཁྲུངས་པས་བརྒྱ་དཔོན་ཚང་ཟེར། དེའི་སྤྲུལ་ སྐུ་ཀོས་ནན་མང་རའི་
འགག་བཟའ་རུ་ འཁྲུངས་ ཏེ། ལཱ་ མོ་ བདེ་ ཆེན་ དུ་ སློབ་ གཉེར་ གནང་།
དམ་པ་འདི་དག་གིས་སྡེ་འདིར་བསྟན་པ་བསྐྱངས་ཚུལ་ཡང་གོང་དུ་བརྗོད་ཟིན་
པ་ཙམ་ལས་གསལ་བོ་ཞིག་མ་ངེས་སོ། །
རྟེན་དང་་རྟེན་པའི་སྐོར་ལ། དེ་སྔ་འདུ་ཁང་གྱན་ལྔའི་ནང་དུ་གྱོན་
ཐང་ཉེར་ལྔ་དང་། བཀའ་འགྱུར་ཚར་གཉིས། , བསྟན་འགྱུར་ཚར་གཅིག་
རྗེ་ཡབ་སྲས་གསུམ་དང་གུང་ཐང་བསྟན་པའི་སྒྲོན་མེ། དབལ་མང་པཎྜི་ཏ་
བཅས་ཀྱི་གསུང་འབུམ་ཆ་ཚང་སོགས་ཀྱིས་གཙོས་སྐུ་གསུང་ཐུགས་རྟེན་དང་



: 166 མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
མཆོད་རྫས་སོགས་མང་ངོ༌
། ། བྱམས་ཁང་ཉིས་ཐོག་ཅན་དུ་བྱམས་སྐུ་ཁྲུ་
བཅོ་ལྔ་ཅན་གཡས་གཡོན་དུ་ཚེ་ལྷ་རྣམ་གསུམ་དང་རྗེ་ཡབ་སྲས་གསུམ་གྱི་སྐུ་
བརྙན་བྱོན་ལེགས། གོས་ཐང་བཅུ་སོགས་རྟེན་སྣ་མང་པོ་དང་། དངུལ་
ལས་གྲུབ་པའི་མཆོད་ཆས་དང་མཆོད་རྫས་མ་ཚང་བ་མེད། གཞུང་ཁང་སྤྱན་
དོན་དྲུག ཇ་ཁང་གྱན་བཅོ་བརྒྱད། བླ་བྲང་ཆེ་ཆུང་གཉིས། གྲྭ་ཤག་
ཉེར་ལྔ་ཙམ༑ ད་དུང་དགོན་པར་བདག་དབང་ཡོད་པའི་ས་ཞིང་མུའུ་བརྒྱད་
ཅུ་ལྷག་དང་། འབྲུ་རིགས་བྲེ་ཁྲི་གཅིག་བཅས་ཡོད་པ་ཚང་མ་ང་བརྒྱད་དང་
རིག་གསར་སྐབས་སུ་མིང་གི་ལྷག་མ་ཙམ་དུ་གྱུར་ཏོ། །
ཉམས་པ་སླར་གསོ་བྱས་པའི་ཚུལ་ནི། རབ་རྒྱལ་ཤིང་བྱི་སྟེ་སྤྱི་ལོ་
1984ལོར་དད་ལྡན་མང་ཚོགས་ཀྱི་རེ་འདོད་གཞིར་བཟུང་ནས་འདུ་ཁང་
སོགས་གསར་བཞེངས་བྱས་ཤིང་། ད་ལྟ་གོང་རིམ་ནས་ཆོག་མཆན་ཡང་
བཀོད་ཡོད། གསུང་རྟེན་ལ་བཀའ་འགྱུར་དང་བུ་སྟོན་གསུང་འབུམ། རྗེ་
ཡབ་སྲས་གསུམ་གྱི་གསུང་འབུམ། ཐུའུ་བཀྭན་གསུང་འབུམ་སོགས་ཡོད།
ད་ལྟ་གྲྭ་ཤག་བརྒྱད་དང་གྲྭ་བ་བཅུ་ལྷག་ཡོད་པ་རྣམས་ཀྱིས་ཁྲིམས་མཐུན་སྒོས་
སྔོན་སྲོལ་མ་ཉམས་པར་ཟླ་དང་པོར་རྒྱ་ལོའི་སྨོན་ལམ། ཟླ་གསུམ་པར་ཀུན་
རིག་སྒྲུབ་མཆོད། བཞི་བར་མཆོད་པ། དགུ་བར་དུས་མཆོད། ཟླ་བཅུ་
བར་ལྔ་མཆོད། སྒྲུབ་མཆོད་ཉིན་ལྔ་རེ། ཉ་སྟོང་བརྒྱད་ལ་དུས་བཟང་
དང་དུས་འབྲེལ་གསོ་སྦྱོང་བཅས་ཆག་མེད་ཀྱི་ངོས་ཆོས་སྤྱོད་བཅུའི་བྱ་བ་ཡར་
ངོའི་ཟླ་བཞིན་འཕེལ་བའི་སྐབས་ལགས་སོ། །



ཁྲི་ཀའི་དམེ་ཀྱཱའི་སྔགས་ཁང་ཨོ་རྒྱན་སྨིན་གྲོལ་གླིང༌།
167:
དམེ་ཀྱཱའི་སྔགས་ཁང་ཨོ་རྒྱན་སྨིན་གྲོལ་གླིང་།
སྔགས་དགོན་འདི་ནི་ཁྲི་ཀ་རྫོང་སྲིད་ནས་ཤར་ལྷོའི་ཕྱོགས་སུ་སྤྱི་ལེ་ཉེར་
དྲུག་གིས་ཆོད་པའི་སར། དམེ་ཀྱཱ་སྡེ་བའི་གཡོན་ཕྱོགས་ཀྱི་གདོང་ལེབ་སྒང་
ཞེས་པའི་ སར་ཆགས་ཡོད་ཅིང་གསང་སྔགས་ རྙིང་མའི་ སྒྲུབ་ སྡེ་ ཞིག་ཡིན།
སྔགས་ཁང་འདི་ནམ་ཚུགས་ཀྱི་ལོ་དང་འདེབས་པ་པོ་བླ་སྤྲུལ་འདི་ཡིན་ཟེར་
བའི་ལོ་རྒྱུས་ཤིག་ཞིབ་པར་བརྗོད་རྒྱུ་མེད་མོད། རྒན་གྲས་རྣམས་ཀྱི་ངག་
རྒྱུན་དུ་སྔགས་དགོན་འདི་རབ་བྱུང་དགུ་བའི་སྟོད་ཙམ་ལ་བཞེངས་ཏེ་ད་ལྟའི་
བར་ལོ་ངོ་བཞི་བརྒྱ་ལྷག་གི་ལོ་རྒྱུས་ཡོད་ཅེས་པའི་བཤད་རྒྱུན་མཆིས། དང་
ཐོག་གནས་འདི་སྐྱེས་ཆེན་དམ་པ་རྣམས་ཀྱི་སྒོམ་སྒྲུབ་བྱེད་སའི་བསྟི་གནས་ཤིག་
ཡིན་ངེས་ཏེ། གནས་འདི་དང་ཡུལ་འདིའི་ལྷོ་ཕྱོགས་རྙེ་ལུང་སྐེ་ཡི་ཕར་ངོས་
མདའ་མོའི་ནང་ཞེས་པའི་ལུང་པར། ། ཨ་ཡག་སྐུ་ཐོག་མ་ཧོར་མོའི་སྒོམ་རྒན་
གྱི་མཚམས་ཁང་གི་ཤུལ་ཞེས་པ་དེ་དེང་སང་ཡང་མཇལ་རྒྱུ་ཡོད་ལ། གནས་
དེ་རུ་མདའ་མོའི་ལབ་རྩེའམ་བར་མའི་ལབ་ཙེ་ཟེར་པ་ཞིག་ཡོད་པ་དེང་གི་དུས་
སུ་ཡང་སྡེ་བ་འདིའི་སྐྱེས་པ་རྣམས་ཀྱིས་ཧོར་ཟླ་ལྔ་བའི་ཚེས་བཅོ་ལྔའི་ཉིན་
བསྟོད་པའི་སྲོལ་མ་ཉམས་པར་གནས་ཡོད། ཐོག་མའི་མཚམས་ཁང་དེ་གཞི་
བྱས་རིམ་བཞིན་སྒྲུབ་ཁང་ཇེ་མང་དུ་སོང་སྟེ་འདུ་ཁང་སོགས་གསར་བཞེངས་
བྱས་ནས་གསང་སྔགས་རྙིང་མའི་སྒྲུབ་སྡེ་འདི་ཆགས་པ་ཡིན་སྙམ། ཕྱིས་སུ་
སྡེ་བ་འདིའི་ནང་ཕ་སྤུན་ནང་མ་འགྲིགས་ཏེ་ཁྱིམ་འགའ་ཡུལ་བུད་བྱས་པ་ལས་
བཙན་ཕྱུག་འཛོམས་པའི་མི་ནམ་མཁའ་རྒྱལ་པོ་ཞེས་བྱ་བ་རེབ་གོང་གཉན་རྒྱ་
ཞེས་པར་ཆགས་ཤིང་དེའི་རིགས་རྒྱུད་ལས་འཁྲུངས་པའི་སྐྱབས་མགོན་ཚོགས་



，168：
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
དྲུག་རང་གྲོལ་སྡེ་འདིར་ཕེབས་ཏེ་སྔགས་དགོན་གྱི་མཚན་ལ་ཨོ་རྒྱན་སྨིན་གྲོལ་
གླིང་ཞེས་གསོལ་ཞིང་། སྔགས་སྡེ་འདིར་གོས་དཀར་ལྕང་ལོས་རབ་ཏུ་བརྒྱན་
པའི་སྔགས་འཆང་ནུས་ལྡན་འགའ་རེ་བྱུང་བའི་ལོ་རྒྱུས་ཡང་ཡོད་དོ། །
དཔེར་ན་སྔགས་འཆང་ནམ་མཁའ་རྒྱལ་ཟེར་བ་ཞིག་བྱུང་བའི་དུས་སུ། གུ་
རུ་དྲག་པོའི་གཏོར་ཟློག་དང་དཔལ་རྡོ་རྗེ་སེམས་དཔའི་ཆོ་གའི་ཆོས་སྤྱོད་སོགས་
བཙུགས་པ་རྒྱུན་ཆགས་སུ་གནས་ཤིང་ སྔགས་འཆང་དོན་གནས་ཟེར་བ་
ཞིག་བྱུང་བས་གཏེར་སྟོན་རཏྣ་གླིང་བའི་བདུད་འདུལ་སེང་གདོང་དྲག་མོའི་
སྒྲུབ་པ་ བཙུགས། གཞན་འཇམ་རྐང་ཚོ་བར་འཁྲུངས་ པའི་འཛམ་ རྐང་
དཔལ་ལྡན་དང་རིག་འཛིན་གཉིས་ལ་གསུང་ཆོས་ཀྱང་སྐོར་འགའ་སྣང་ལ་འདི་
གཉིས་ཀྱིས་རུ་སྡེ་འདིའི་ཤར་ལྷོའི་ཕྱོགས་ཀྱི་ཕྱུག་པོ་ལུང་གི་ཕུར་སེ་ཆེན་ལབ་རྩེ་
བཞེངས་པ་ད་ལྟ་ཡང་ཧོར་ཟླ་དྲུག་པའི་ཚེས་བཅོ་ལྔའི་ཉིན་སྡེ་ཚོ་འདིའི་ཡུལ་མི་
རྣམས་བསྟོད་དུ་འགྲོ་བཞིན་ཡོད་དོ། ། དེའི་རྗེས་སུ་སྔགས་འཆང་པདྨ་རིག་
འཛིན་བྱུང་སྟེ། སྒྲུབ་ཆེན་བཀའ་བརྒྱད་བདེ་གཤེགས་འདུས་པའི་སྒྲུབ་པ་
བཙུགས་ཤིང་འདི་ལ་གསུང་ཆོས་ཀྱང་འགའ་རེ་ཡོད་པར་བཤད་ལ། སྐབས་
ཤིག་དགོན་གསར་བཀྲ་ཤིས་རབ་བརྟན་གླིང་ལ་གྲྭ་སྲི་བྱུང་སྟེ། དམ་པ་འདི་
དང་སྔགས་འཆང་འགའ་དགོན་པར་སོང་ནས་གུ་རུ་དྲག་པོའི་གཏོར་ཟློག་
བཙུགས། ད་ལྟའི་སྔགས་འཆམ་ཁྲོད་ཀྱི་ཤ་བདའི་བཤད་པ་དེ། སྐབས་
དེར་ཨ་ ཡག་པཎྜི་ཏ་བློ་བཟང་ཤེས་རབ་ཀྱིས་ ཤ་བདའི་བཤད་པ་ངོ་མཚར་
འཛུམ་དམུལ་ཞེས་པ་མཛད་པས་དེ་ནས་བཟུང་དར་བ་ཡིན་ནོ། །
སྐུ་གསུང་ཐུགས་རྟེན་གྱི་སྐོར་ལ། འདུ་ཁང་གྱན་ལྔ་ཡོད་པའི་ནང་
རྟེན་གཙོ་བོར། དབུས་སུ་གུ་རུ་སྣང་སྲིད་ཟིལ་གནོན་དང་གཡས་སུ་གུ་རུ་



ཁྲི་ཀའི་དམེ་ཀཱའི་སྔས་ས་ཁང་ཨོ་རྒྱན་སྨིན་གྲོལ་གླིང་།
: 169.
མཚོ་སྐྱེས་རྡོ་རྗེ། གཡོན་དུ་སྤྱན་ རས་ གཟིགས་ཕྱག་བཞི་བ་བཅས་དང་།
ན་ ཐང་ བརྒྱད། བཀའ་ བསྟན་ སོགས་ གསུང་ ཆོས་ མང་པོ་བཞུགས།
གཞན་ཡང་མཆོད་ཆས་དང་སྣོད་པ་ལག གདན་ཆ། འཆམ་ལ་དང་ཞལ་
འབག་སོགས་ཆ་ཚང་བར་ཡོད་པ་རྣམས་ང་བརྒྱད་དང་རིག་གསར་གྱི་ལྷགས་
རླུང་ཁྲོད་འཇིག་གོ །
ཏང་གི་ཆོས་ལུགས་དད་མོས་རང་དབང་གི་སྲིད་ཇུས་དངོས་འབེབས་
བྱས་རྗེས། དད་ལྡན་མང་ཚོགས་ཀྱིས་མ་སྐུལ་དང་བླང་སྒོས་མཐུན་རྐྱེན་གང་
ལེགས་སྦྱར་བར་བརྟེན། འདུ་ཁང་གྱན་བཅོ་ལྔའི་ནང་། ཨོ་རྒྱན་རིན་པོ་
ཚེའི་སྨན་སྐུ་ཆེ་བ་གཅིག་དང་རྒྱན་ཐང་བཅུ་ལྷག་བཞེངས་གྲུབ་བྱུང་ལ། ད་
དུང་རྒྱལ་བའི་བཀའ་བསྟན་རིན་པོ་ཆེ་སོགས་ཀྱང་བཞུགས། འདུ་ཁང་གི་
གཡོན་དུ་འབུམ་ཁང་ཆེན་པོ་གཅིག་དང་གཡས་སུ་སེངྒེ་སྒྲ་དང་མ་ཎི་འཁོར་
ཆེན་གཉིས་བཞུགས་སོ། །
ཆོས་ཐོག་གི་སྐོར་ལ། ཧོར་ཟླ་དང་པོའི་ཚེས་དགུ་ནས་བཅུ་གསུམ་
བར་རླུང་རྟའི་ཀ་འཛུགས་དང་མཇུག་ཏུ་རྟ་རྒྱུགས་བཅས་དང་། ཧོར་ཟླ་
བཞི་བའི་ཚེས་གཅིག་ནས་བཅུ་གཅིག་བར་ཨོ་རྒྱན་སྟོང་མཆོད་དང་མ་ཎི་སྒྲུབ་
ཆེན། ཧོར་ཟླ་དགུ་བའི་ཚེས་ཉེར་གསུམ་ནས་ཉེར་དགུ་བར་བཀའ་བརྒྱད།
ཧོར་ཟླ་བཅུ་བའི་ཚེས་ཉེར་གཉིས་ནས་ཉེར་དགུ་བར་བཅུ་བའི་ལྔ་མཆོད་དང་
མཇུག་ཏུ་འབག་འཆམ་ བཅས་ཡོད་ལ། སྔོན་དུས་སྒྲོམ་དང་འོལ་རོང་།
སྟག་རི། འགག་བཟལ། ཨ་སྐོང་། སེ་ཀྱུ་བཅས་ཀྱི་ཡུལ་མི་ལས་གཞན་
ཉེ་འཁོར་གཅན་ཚ་དང་ཀོས་ནན་སོགས་ཀྱི་མི་ཚོགས་ཀྱང་འདུ་བར་བཤད་དོ།།
ད་ལྟ་སྔགས་འཆང་ཉི་ཤུ་ལྷག་ཡོད་པས་སྔར་སྲོལ་ཕྱག་ལེན་རྣམས་རྒྱུན་



：170 ་
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
འཁྱོངས་དང་། ཆོས་སྲིད་གཉིས་ཀྱི་སྒྲིག་ཁྲིམས་རང་འཁུར་སྒོས་བྱ་བ་ཐམས་
ཅད་འཕེལ་རྒྱས་སུ་གཏོང་བཞིན་པའི་སྐབས་ལགས་སོ། ། གཞན་ཡང་སྡེ་
འདིའི་རྒྱབ་ཕྱོགས་མཆོད་རྟེན་སྐེ་ཞེས་པའི་སར་མཆོད་རྟེན་དྲིལ་གསིལ་མ་ཞེས་
པ་ཞིག་བཞུགས་པས་དེའི་ལོ་རྒྱུས་རང་དགོན་གྱི་ལོ་རྒྱུས་ཀྱི་མཇུག་ཏུ་བཀོད་
ཡོད་པས་འདིར་བསྐྱར་ཟློས་མ་བྱས་སོ། །
དགོན་གསར་རིན་ཆེན་དགེ་འཕེལ་གླིང་།
དགོན་སྡེ་འདི་ནི་ཁྲི་ཀ་རྫོང་སྲིད་ནས་ཤར་ལྷོའི་ཕྱོགས་སུ་སྤྱི་ལེ་ཉེར་
བརྒྱུད་ཀྱི་མཚམས་དང་། དེང་གི་ཏུང་གུག་ཞང་ནས་སྤྱི་ལེ་བཅུ་གཅིག་གིས་
ཆོད་པའི་དམེ་ཀྱཱ་སྡེ་བའི་མངའ་ཁོངས་སུ་གནས་ཤིང་། སྡེ་བ་དེ་ནས་ཤར་
ལྷོའི་ཕྱོགས་སུ་སྤྱི་ལེ་གཉིས་ཙམ་གྱི་སྟོན་སར་ཁུག་ཅེས་པའི་སར་ཆགས་ཡོད།
དཔལ་སྒྲུབ་པའི་སྐྱེད་ཚལ་འདི་ཉིད་ཀྱིས་མདོ་སྔགས་གཞུང་ལུགས་ཐམས་ཅད་
གདམས་པར་འཆར་བའི་མཉམ་མེད་ཙོང་ཁ་པ་ཆེན་པོའི་རིང་ལུགས་འཛིན་
ཅིང་། གཞི་གང་ལས་གྱེས་པའི་མ་དགོན་ནི་ཆོས་སྡེ་ཆེན་པོ་ལཱ་མོ་བདེ་ཆེན་གྱི་
དགོན་ལག་ཡིན་པས། ཨ་ཡག་སྐུ་ཕྲེང་རིམ་བྱོན་དེ་གར་ཚོགས་ཞུགས་དང་
དཔོན་སློབ་ཀྱི་ཁྲིར་བཞུགས་དགོས་པར་བཤད། སྒྲུབ་སྡེ་འདི་ཉིད་ཐོག་མར་
ཆགས་ཚུལ་ནི། རབ་འདོད་ས་ཕག་སྟེ་སྤྱི་ལོ1779ལོར་པཎ་ཆེན་སྐུ་ཕྲེང་
དྲུ་ག་པ་དཔལ་ལྡན་ཡེ་ཤེས་མཆོག་མཀླུའི་གོང་མ་ཆན་ལུང་སྟེ་ལྷ་སྐྱོང་རྒྱལ་པོས་
གདན་དྲངས་པ་ལྟར་རྒྱ་ནག་ཏུ་ཕེབས་སྐབས་ཡུལ་འདིའི་སེར་སྐྱ་ཐུན་མོང་གིས་
པཎ་ཆེན་རིན་པོ་ཆེ་ལ་ ཉིད་ཀྱི་སྐུ་ཚབ་ཀྱི་བླ་མ་ཞིག་དགོས་ཚུལ་ཞུས་པར།
ཁྱེད་ཚོའི་ཡུལ་ན་ཧོར་མོའི་སྒོམ་རྒན་ཟེར་བ་ཞིག་ཡོད་དམ་གསུངས། ཡོད་



ཁྲི་ཀའི་དགོན་གསར་རིན་ཆེན་དགེ་འཕེལ་གླིང༌། ་171:
ཞུས་པར། དེ་ལས་ལྷག་པའི་བླ་མ་ཞིག་མི་དགོས་གསུངས་པར་བརྟེན་ཀུན་
གྱིས་བ།ཙུག་ཏུ་བཀུར་ཞེས་མདོ་སྨད་ཆོས་འབྱུང་དུ་གསུང་། དགོན་སྡེ་འདིའི་
གནས་སྔ་ཕྱིར་ཐེངས་གསུམ་དུ་སྤོས་ཤིང་ཨ་ཡག་དགོན་གསར་སྐུ་ཕྲེང་དྲུག་གིས་
ལེགས་པར་བསྐྱངས་སོ། །
དགོན་བདག་བླ་མ་སྐུ་ཕྲེང་རིམ་བྱོན་གྱིས་སྡེ་འདི་ལེགས་པར་བསྐྱངས་
ཚུལ་ནི། སྐུ་ཕྲེང་དང་པོ་ཧོར་མོའི་སྒོམ་རྒན་ཞུ་བ་དེ་རབ་བྱུང་བཅུ་གཅིག་
པའི་མཇུག་ཙམ་ལ་དམེ་ཀྱཱའི་ཧོར་མོའི་ཚོ་བར་འཁྲུངས། ཡུལ་འདིའི་གནས་
དུ་མར་སྒོམ་སྒྲུབ་ལ་གཞོལ། སྐུ་ཚེ་སྨད་ལ་དགོན་ལུང་ཕུག་པར་མཚམས་
ཁང་བརྩིགས་ཏེ་ཚེ་དང་སྒྲུབ་པ་སྙོམས། སྐབས་དེར་གནས་དེ་རུ་དགེ་འདུན་
བདུན་ཕྲག་གཅིག་ཡོད་པར་བཤད་ལ་དུད་དྲེག་ཆེ་བའི་བྲག་ཕུག་ཅིག་ཡོད་པ་
ཇ་ཁང་ཡིན་པར་བཤད། སྐབས་ཤིག་མཚམས་ཁང་བརྡིབས་ཏེ་གྲྭ་པ་འགའི་
སྲོག་ལ་གནོད་པ་བྱུང་སྟབས་ད་གོན་གནས་སྤོར་བའི་ཐུགས་འདུན་འཁྲུངས་
པར་བཤད་དོ། །
སྐུ་ཕྲེང་གཉིས་པ་སྒྲུབ་སྡེ་ཐོག་མར་འདེབས་པ་པོ་ཨ་ཡག་སྦྱིན་པ་རྒྱ་མཚོ་
ནི། དམེ་ཀྱཱའི་ཨ་ཡག་ཚོ་བར་འཁྲུངས། དེར་བརྟེན་ཚོ་མིང་བླ་མར་
ཐོགས་ཏེ་དེའི་སྐུ་ཕྲེང་རིམ་བྱོན་ལ་ཨ་ཡག་ཚང་ཞེས་པའི་མཚན་དེ་འབྱོར་བ་
ཡིན། ཁོང་དབུས་སུ་ཕེབས་ནས་སློབ་གཉེར་གནང་སྟེ་ཡོན་ཏན་ལ་འགྲན་ཟླ་
མེད་པ་ཞིག་ཏུ་གྱུར། དགའ་ལྡན་ཁྲིར་ཉེ་བ་ན་རང་ཡུལ་དུ་ཕེབས་ཏེ་དམེ་ཀྱུ་
དང་ཆོས་ཚའི་གྲྭ་པ་བསྡུས་ནས་ད་ལྟའི་གཤོང་མོ་ཆེའི་གནས་འདིར་དགོན་པའི་
གཞི་བཏིངས། འདུ་ ཁང་ དང་ གཟིམ་ཁང་། གྲྭ་ ཤག་ བཅས་ གསར་ .
བཞེངས་མཛད་དེ་སྡེ་འདི་ལེགས་པར་བསྐྱངས།



：172:
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
སྐུ་ཕྲེང་གསུམ་པ་ཨ་ཡག་བློ་བཟང་ཤེས་རབ་ནི། མགར་རྩེ་གོང་མའི་
སྔགས་རྒྱུད་དུ་ཡབ་རྟ་མགྲིན་དང་ཡུམ་རིན་མོའི་སྲས་སུ་འཁྲུངས། ལཱ་མོ་
བདེ་ཆེན་དུ་སློབ་གཉེར་གནང་ཞིང་རིག་གནས་སྤྱི་དང་ཁྱད་པར་དུ་སྙན་ངག་
ལ་མཁས་པས་དབྱངས་ཅན་མའི་བསྟོད་པ་སོགས་གསུང་འགའ་ཤས་ཡོད་པར་
བཤད། ལཱ་མོ་བདེ་ཆེན་དང་རྫ་མགུར་སོགས་ཕྱོགས་འདིའི་དགོན་པ་ཕལ་ཆེ་
བ་སྐྱོང་ཁུར་གནང་། འདི་པའི་སྐུ་རིང་ལ་ཁོང་གི་གཟིམ་ཁང་རང་སར་
བཞག་སྟེ་གཞན་འདུ་ཁང་དང་གྲྭ་ཤག་བཅས་ཨོ་འཇུང་ཟེར་བའི་སར་སྤོས་ཏེ་
མཚན་ལ་དགོན་གསར་བཀྲ་ཤིས་རབ་བརྟན་གླིང་ཞེས་གསོལ། སྐབས་དེ་
ནས་བཟུང་བླ་མའི་མཚན་ལ་སྐུ་གཞོགས་དགོན་གསར་ཚང་ཡང་ཟེར་རོ།།
སྐུ་ཕྲེང་ བཞི་ བ་ ཨ་ ཡག་ བློ་ བཟང་ བསྟན་ དར་ འཇིགས་ མེད་ ནི།
མགར་རྩེ་སྟག་རིང་ནས་ཡབ་ཚེ་ཐར་འབུམ་དང་ཡུམ་ལྷ་མོ་ཐར་གཉིས་ཀྱི་སྲས་
སུ་ལྕགས་རྟ་ལོར་འཁྲུངས། ལཱ་ མོ་ བདེ་ ཆེན་ དུ་ ཐུགས་ གཉེར་ མཛད་
གནས་འདིར་སྒྲ་སྙན་སྨན་རྩིས་སོགས་ལ་མཁས་པ་དུ་མ་བྱུང་ཡང་བཙུན་པའི་
སྡོམ་ཁྲིམས་ལ་གནོད་པས། སྐྱབས་རྗེ་ཐར་ཤུལ་རིན་པོ་ཆེར་ཞུས་པས་དགོན་
གན་ས་གཤོང་མོ་ཆེའི་དགོན་པའི་ཉེ་གོང་དེར་ལུང་བསྟན། ཐར་ཤུལ་དཔོན་
པོས་ཁྱེད་ཀྱིས་དགོན་པ་ཞིག་གི་གོང་དུ་དགོན་པ་ཞིག་འདེབས་སུ་བཅུག་སྟེ་
གྱོད་ཁ་བཟོས་པ་མ་ཡིན་ནམ་ཞེས་པར། སླར་ད་ལྟའི་དགོན་གནས་འདིར་
ལུང་བསྟན་ཏེ་ཁོང་གི་རྟེན་འགངས་རྒྱས་ཐུབ་པ་གསུང་འབྱོན་མ་གནང་ཞིང་
དགོན་གནས་སྤོས། མཚན་ལ་རིན་ཆེན་དགེ་འཕེལ་གླིང་ཞེས་གསོལ།
སྐུ་ཕྲེང་ལྔ་བ་ཨ་ཡག་བློ་བཟང་བསྟན་པ་རྒྱ་མཚོ་ནི་མགར་རྩེ་ཞོལ་མར་
འཁྲུངས། ཀོའུ་བ་དགེ་འདུན་བསྟན་པ་དར་རྒྱས་དང་འ་སྲུངས་ཡུལ་གཅིག་



ཁྲི་ཀའི་དགོན་གསར་རིན་ཆེན་དགེ་འཕེལ་གླིང་། : 173.
ཡིན། འདི་བའི་སྐུ་དུས་སུ་དགོན་པར་མཚན་ཉིད་འཛུགས་རྒྱུའི་ཐུགས་
དགོངས་འཁྲུངས་ཏེ། དགོན་གནས་བཙལ་བར་ཕེབས་སྐབས་མེ་ལོང་ནང་
ཞེས་པའི་གནས་དེར་ལུག་ཁྱུ་ལྔ་བརྒྱར་ལོངས་པ་ཞིག་ཉལ་འདུག་པ་གཟིགས་
ཤིང་རྟེན་འབྲེལ་ལེགས་པར་དགོངས་ཏེ། དེར་དགོན་གནས་སྤོ་རྩིས་མཛད་
ཀྱང་། གྲྭ་རྒན་འགས་ཁྱེད་བླ་མར་གཟིམ་ཁང་སྤོ་བའི་སྟོབས་འབྱོར་ཡོད་ལ།
ངེད་གྲྭ་རྒས་དབུལ་བོ་རྣམས་ལ་དེ་ལྟའི་སྟོབས་འབྱོར་མེད་ཅེས་བླ་མའི་ཐུགས་
དཀྲུགས་པའི་རྐྱེན་གྱིས་རང་ལོ་ཉེར་ལྔའི་སྟེང་ཞི་བར་གཤེགས་སོ། །
སྐུ་ཕྲེང་དྲུག་པ་ཨ་ཡག་དགེ་འདུན་བསྟན་པ་རབ་རྒྱས་ནི་ཆོས་ཚའི་ཆོས་
དགེ་ཚོ་བར་རབ་ཚེས་ལྕགས་སྤྲེལ་ཏེ་སྤྱི་ལོ1920ལོར་འཁྲུངས། དགུང་ལོ་
བཅུ་གསུམ་ནས་ལཱ་མོ་བདེ་ཆེན་དུ་སློབ་གཉེར་གནང་། བདེ་ཆེན་དཔོན་
སློབ་ཀྱི་ཁྲིད་ལོ་གཉིས་རིང་བསྐྱངས། རང་སྒར་དུ་མཆོད་ཁང་སྤྱན་ལྔ་དང་
མགོན་ཁང་གསར་བཞེངས་མཛད། མཆོད་ཁང་ནང་རྟེན་དུ་འོད་དཔག་
མེད་དང་སྒྲོལ་མའི་སྟོང་སྐུ། མགོན་ཁང་དུ་དམ་ཅན་འཕྲིན་ལས་རྒྱལ་པོ།
པུ་ཏྲ་སོགས་དང་གཞན་ཡང་རྒྱ་བོད་ཀྱི་གཞུང་པོད་སུམ་བརྒྱ་ལྷག་བསྒྲིགས་པ་
སོགས་མཛད་རྗེས་ཤིན་ཏུ་ཆེ། སྤྱི་ལོ1958ལོར་ཉེས་མེད་ཁྲིམས་ཆད་ཕོག་
སྟེ་ཕྱི་ལོའི་ང་ལ་རྩོལ་སྒྱུར་བཅོས་སྐབས་སུ་སྐུ་གཤེགས་སོ། །
སྐུ་ཕྲེང་ བདུན་ པ་ ཨ་ ཡག་བློ་ བཟང་ ཚུལ་ ཁྲིམས་ རྒྱ་ མཚོ་ ནི་ སྤྱི་ ལོ
1980ལོར་ཆོས་ཚ་རུ་འཁྲུངས། ཨ་ལགས་ཡོངས་འཛིན་རིན་པོ་ཆེས་ཐུགས་
ཐག་བཅད་དེ་དགུང་ལོ་བཅུ་གཅིག་སྟེང་འདི་གའི་ཡབ་རྗེ་དམ་པའི་གསེར་ཁྲིར་
མངའ་གསོལ། ད་ལྟ་ཆོས་སྡེ་ཆེན་པོ་སྐུ་འབུམ་བྱམས་ པ་ གླིང་དུ་ཐུགས་
གཉེར་བྱེད་བཞིན་པའི་སྐབས་ལགས་སོ། ། གཞན་ཡང་སྡེ་འདིར་བཞུགས་



་174 མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
པའི་ཨ་ལགས་འབེལ་ཚ་རིན་པོ་ཆེའི་སྐུ་སྔོན་མ་རྣམས་ཀྱི་རྣམ་ཐར་འགོད་རྒྱུ་མ་
རྙེད་ལ། སྐུ་རྗེས་མ་དེ་མཚོ་སྔོན་པོའི་རྐང་ཚ་ནས་འཁྲུངས་ཏེ་ང་བརྒྱད་ལོར་
གཤེགས་སོ། །
སྡེ་འདིའི་རྟེན་དང་བརྟེན་པའི་སྐོར་ལ། འདུ་ཁང་གྱན་སུམ་ཅུའི་
ནང་དུ་རྟེན་གཙོ་ཐུབ་པ་གསུང་འབྱོན་མའི་ལི་སྐུ་གཅིག་དང་རྗེ་མཆོད་འཛིན་
མ། རྭ་ལོའི་ཕྱག་ཚ་འཇིགས་བྱེད། རྗེ་གསེར་ཁང་པ་དང་ཨ་རིག་ཡོན་
ཤུལ་བློ་བཟང་རྒྱ་མཚོའི་འདྲ་སྐུ། སྲོང་བཙན་སྒམ་པོའི་ཕྱག་ཚ་སྤྱན་རས་
གཟིགས། ཐར་ཤུལ་ཆོས་སྐྱོང་རྒྱ་མཚོའི་འབྲལ་སྤང་ཐུབ་པ་གསུང་འབྱོན་མ།
ཇོ་སྐུའི་ཐུགས་ཀར་དུང་དཀར་གཡས་འཁྱིལ་གྱིས་བརྒྱན་པ་གཅིག སྒྲོལ་མ་
དཀར་ལྗང་གཉིས། སྟོན་པའི་སྐུ་དངུལ་ཁྲི་ཅན་གཉིས། བྱམས་སྐུ་གཅིག་
བཅས་དང༌། གསུང་གི་རྟེན་ལ་རྒྱལ་བའི་བཀའ་བསྟན་རིན་པོ་ཆེ་ཚར་རེ་
དང་རྗེ་ཡབ་སྲས་གསུམ་གྱི་གསུང་འབུམ་སོགས་གསུང་འབུམ་དུ་མ། ཐུགས་
རྟེན་ལ་བདེ་གཤེགས་མཆོད་རྟེན་བརྒྱད་དང་སྐུ་གོང་མ་གཉིས་ཀྱི་སྐུ་གདུང་
མཆོད་རྟེན། སྐུ་ཕྲེང་བཞི་བའི་སྐུ་གདུང་མཆོད་རྟེན་དངུལ་ཤན་མ་གཅིག་
བཅས་བཞུགས། གཞན་དངུལ་སྲང་བརྒྱ་དང་བཅོ་བརྒྱད་ལས་བརྡུང་བའི་
ཚེ་འབར་གཅིག་དང་དངུལ་ཀོང་ཆེ་བ་གཉིས། དངུལ་གྱི་སྤོས་ཕོར་དང་རྒྱ་
གླིང་ཆ་རེ། དངུལ་གྱི་མཎྜལ་དང་ཚོགས་དུང་དངུལ་ཤན་མ་ཆབ་ཅིག རྔ་
ཨུ་འདེབས་རང་གྲགས་ངོ་མཚར་ཅན། སིལ་ལི་འཇོལ་མོ་དགུ་སིལ་ཟེར་ག
གཅིག འཁར་རྔ་དུང་ཆེན་རྔ་སྦུབ། གདུགས་རྒྱལ་མཚན་སོགས་མཆོད་
རྫས་མང་དུ་ཡོད།
ཆོས་ཐོག་ གི་ སྐོར་ལ་ ། རྒྱུ་ལོའི་སྨོན་ལམ་ ཉིན་ བརྒྱད། ཚོགས་



ཁྲི་ཀའི་དགོན་གསར་རིན་ཆེན་དགེ་འཕེལ་གླིང་། ：175，
འདོན་ལ་སྨན་བླ་དང་བདེ་གསང་གཉིས། ཀུན་རིག མགོན་ཆོས་དང་
དྲུག་ཅུ་བ། བཅོ་ལྔའི་ཉིན་བྱམས་པ་གླིང་སྐོར་དང་བརྒྱ་མཆོད་བཅས་ཡོད།
ཟླ་བ་གཉིས་པར་བདེ་མཆོག་མཆོད་སྒྲུབ་ཉིན་བརྒྱད། ཟླ་གསུམ་པར་ཀུན་རིག་
སྒྲུབ་མཆོད་ཉིན་བརྒྱད། ཟླ་བཞི་བར་དམིགས་བརྩེ་མའི་ལས་ཚོགས་དང་ལྷ་
མོའི་བསྐང་བ་ཁྲི། སྨྱུང་གནས་བཅས་ཉིན་བཅོ་ལྔ། ཟླ་ལྔ་བར་རྒྱུན་གྱི་
དུས་བཟང་ཚེ་བརྒྱད། བཅུ། ཉེར་ལྔ། ཉེར་དགུ་རྣམས་ལ་རིམ་བཞིན་
སྨན་བླ། གསང་འདུས་བཅས་དང་ཟླ་དྲུག་པའི་བཅོ་ལྔ་ནས་བརྒྱད་པའི་ཚེས་
གཅིག་བར་དབྱར་གནས། དབྱར་གནས་སྐབས་གནས་བཅུའི་ཕྱག་མཆོད་
ཆག་མེད་དང་བླ་མ་ མཆོད་ པ། སྒྲོལ་མའི་མཆོད་པ། སྨན་ཐུང་ཕྱག་
མཆོད་བཅས་དང་། དྲུག་པའི་བཅོ་ལྔའི་ཉིན་དབྱར་ཁས་ལེན། ཁས་ལེན་
སྐབས་རང་གི་ལྷ་སྡེ་ཡན་གྱི་མིང་བཞག་སྟེ་དམེ་ཀྱཱ་མ་གཏོགས་གང་དུའང་སོང་
མི་ཆོག་པ་གཤོང་མོ་ཆེ་དགོན་པ་དང་གཉིས་ཀ་འདྲའོ། ། བརྒྱད་པའི་ཚེས་
གཅིག་ལ་དབྱར་དགག་དབྱེ་དང་དབྱར་སྟོན་བཅས་སོ། ། ཟླ་བརྒྱད་པར་
མགོན་དཀར་གཏེར་སྒྲུབ་སྦྱིན་སྲེག་དང་བཅས། ཟླ་བཅུ་བར་ལྔ་མཆོད་དང་
བཅུ་གཅིག་པར་རྒྱུན་གྱི་དུས་བཟང་། བཅུ་གཉིས་པར་རྒྱུན་གྱི་དུས་བཟང་
དང་གྲྭ་པ་རྣམས་མཚམས་ལ་བཞུགས་དགོས་སོ། །
ང་བརྒྱད་ཡར་སྔོན་དུ་དགོན་གསར་བླ་བྲང་ལ་གྱན་སུམ་ཅུ་ཙམ་དང་
ཐར་ཤུལ་ཚང་གི་གཟིམ་ཁང་གྱན་དགུ། ཨ་རིག་ཚང་གི་གཟིམ་ཁང་གྱན་
ཉེར་དགུ་ འབེལ་ཚའི་བླ་བྲང་ལ་གྱན་དགུ་བཅས་དང་གྲྭ་ཤག་ཉི་ཤུ་ཙམ་
བསྡོམས་པས་ཁང་བ་གྱན་བཞི་བཅུར་ཉེ་བ་ཡོད་ལ་སྐབས་དེར་དགེ་འདུན་གྱི་
ཞལ་གྲངས་བཅུ་ཕྲག་བདུན་བརྒལ་བ་ཙམ་བཞུགས་སོ། །



ཟཔ
----
-
----
-
-
་176 མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས། །
དེ་ལྟར་དགོན་སྡེ་འདིའི་ཆོས་སྤྱོད་སོལ།ས་བྱ་བ་ཅི་རིགས་ཡར་ངོའི་ཟླ་ལ་
འགྲན་བཞིན་འཕེལ་ཞིང་གནས་པའི་སྐབས། རང་རྒྱལ་ས་སྦྲུལ་ཏེ་སྤྱི་ལོ
1928ལོའི་ཧོར་ཟླ་བཅུ་པའི་ཚེས་ཉེར་བརྒྱད་ལ་ཟི་ལིང་གི་མ་ཀྲུང་ཡིན་ན་མ་ན་
ཟི་ལིན་ཇག་དམག་གིས།། སྡེ་འདིའི་གྲྭ་པ་བཅུ་ལྷག་དམར་གསོད་བྱས་ཤིང་
ལྷ་རྟེན་ཆོས་གསུམ་མེར་བསྲེགས་པས་ཆག་འཇིག་ཚབས་ཆེན་ཐེབས་པར་མ་
ཟད། གྲོང་དགོན་གཉིས་ནས་བསྡོམས་པས་མི་བརྒྱད་ཅུ་ལྷག་བསད་ཅིང་རྒྱུ་
ནོར་མང་ པོ་འཕྲོག་ བཅོམ་ བྱས། རབ་ རྒྱལ་ ས་ཁྱི་ སྟེ་ སྤྱི་ལོ1958ལོར་
དམངས་གཙོ་བཅོས་བསྒྱུར་དང་དེའི་འཕྲོར་རིག་གསར་གྱི་ཐན་རླུང་དྲག་པོས།
སྡེ་འདིའི་རྟེན་བརྟེན་པ་དང་ད་གོན་གཞུང་ལ་བདག་དབང་ཡོད་པའི་ས་ཞིང་
མུའུ་བརྒྱ་དང་དྲུག་ཅུ་རེ་གཅིག། སྡོང་ར་གཉིས། ར་ལུག་བརྒྱ་ཕྲག་ལྷག་
རྟ་བཅུ་གཅིག བ་ནོར་ཉེར་བདུན་བཅས་པ་ཐམས་ཅད་རྩ་མེད་དུ་བཏང་སྟེ་
ལོ་ངོ ཉི་ ཤུའི་ རིང་ དགོན་ གནས་ སྟོངས། རབ་ རྒྱལ་ མེ་ སྟ་ སྟེ་ སྤྱི་ལོ
1986ལོར་ཆོས་དད་མང་ཚོགས་ཀྱིས་མ་སྐུལ་དང་བླངས་སྒོས་སྔར་གྱི་འདུ་
ཁང་གི་ཤུལ་དུ་ཚོགས་ཁང་ཆུང་ངུ་ཞིག་གསར་དུ་བཞེངས། ནང་རྟེན་གྱི་
གཙོ་བོར་ཞལ་ ཐང་འགའ་དང་ བཀའ་འགྱུར། རྗེ་གསུང་འབུམ་བཅས་
བཞུགས། རབ་རྒྱན་ ས་འབྲུག་སྟེ་སྤྱི་ལོ1989ལོར་གོང་ནས་ཆོག་མཆན་
བཀོད་དེ་ཆོས་སྒོ་ཕྱེ། དགོན་གསར་བླ་བྲང་ཡང་གྱན་བཅུ་ལྷག་ཅན་ཞིག་
ལེགས་གྲུབ་བྱུང་། ད་ལྟ་སྔོན་གྱི་ཆོས་ཐོག་རྣམས་ཕལ་ཆེར་སླར་གསོ་བྱས་
ཟིན་ལ། གྲྭ་ཤག་ བཅུ་གསུམ་ལྷག་དང༌གྲྭ་པ་སུམ་ཅུར་ཉེ་བས་སྔར་སྲོལ་
རྣམས་རྒྱུན་འཁྱོངས་བྱེད་བཞིན་པའི་སྐབས་ལགས་སོ། ། ་་



ཁྲི་ཀའི་གཤོང་མོ་ཆེ་བྱང་ཆུབ་བདེ་ཆེན་གླིང་།
· 177.
གཤོང་མོ་ཆེ་བྱང་ཆུབ་བདེ་ཆེན་གླིང་།
དགོན་སྡེ་འདི་ནི་དགེ་ལུགས་པའི་སྒྲུབ་སྡེ་ཞིག་ཡིན་ལ། ཁྲི་ཀ་རྫོང་
ཐོག་ནས་ལྷོ་རུ་སྤྱི་ལེ་ཉེར་བདུན་གྱི་སར་དམེ་ཀྱཱ་སྡེ་བའི་ཉེ་གནས་སུ་ཆགས་ཤིང༌།
སྒྲུབ་སྡེ་འདི་དང་དགོན་གསར་རིན་ཆེན་དགེ་འཕེལ་གླིང་། དམེ་ཀྱཱ་སྡེ་བ་
བཅས་ལ་གྲོང་རི་དགོན་གསུམ་ཞེས་ཟེར། གཤོང་མོ་ཆེ་ཞེས་པའི་སྒྲུབ་སྡེ་
འདི་ཉིད་ཆགས་ས་ཁུག་གཤོང་ཞིག་ཡིན་པས་སའི་དབྱིབས་ཀྱི་སྒོ་ནས་བཏགས།
མཚན་དངོས་ལ་གཤོང་མོ་ཆེ་བྱང་ཆུབ་བདེ་ཆེན་གླིང་ཟེར།
་སྡེ་འདི་ ཐོག་མར་འདེབས་མཁན་ནི། དམེ་ཀྱཱའི་ཧོར་མོ་ཚོ་བར་
འཁྲུངས་པའི་ཧོར་མོའི་སྒོམ་རྒན་ཟེར་བས་དགོན་ལུང་གི་ཕུར་མཚམས་ཁང་
བརྩིགས་ཏེ་ཚེ་གང་བོར་སྒྲུབ་པ་ཉམས་ལེན་བྱས་པ། དེའི་སྤྲུལ་སྐུ་ཨ་ཡག་
སྦྱིན་པ་རྒྱ་མཚོ་ནི་དམེ་ཀྱཱའི་ཨ་ཡིག་ཚང་དུ་འཁྲུངས། དབུས་སུ་ཕེབས་ཏེ་
ཐུགས་གཉེར་གཞན་འགྲན་མེད་པས། དགའ་ལྡན་ཁྲིར་ཉེ་བ་ན་ཕྱིར་རང་
ཡུལ་དུ་ཕེབས། དམེ་ཀྱུ་དང་ཆོས་ཚའི་གྲྭ་པ་རྣམས་བསྡུས་ཏེ་གཤོང་མོ་ཆེར་
འདུ་ཁང་དང་གྲྭ་ཤག་བཅས་བསྐྲུན་ཏེ་དགོན་པ་བཏབ། དེ་ནས་བཟུང་སྤྲུལ་
སྐུ་རིམ་བྱོན་ལ་སྐུ་ཞོགས་ཨ་ཡག་ཚང་ཟེར། དེའི་སྤྲུལ་སྐུ་ཨ་ཡག་བློ་བཟང་
ཤེས་རབ། ་ མགར་རྩེ་གོང་མའི་སྔགས་རྒྱུད་ཡབ་རྟ་མགྲིན་དང་ཡུམ་རིན་མོའི་
སྲས་སུ་འཁྲུངས། བདེ་ཆེན་གྱི་ཚོགས་ཆོས་འགྲིམས་ཏེ་ཐུགས་གཉེར་མཐིལ་
ཕྱིན་མཛད། རིག་གནས་སྤྱི་ལ་མཁས་པས་སྙན་ངག་གི་བསྟོད་པ་འགའ་ཡང་
བཞུགས་པར་གྲགས། བདེ་ཆེན་དང་རྨ་མགུར་སོགས་ཕྱོགས་འདིའི་དགོན་
པ་ཕལ་ཆེར་སྐྱོང་ཁུར་གནང་། གཟིམ་ཁང་མ་གཏོགས་འདུ་ཁང་དང་གྲྭ་



， 178·
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ཤིག་བཅས་ཨོ་འཇུང་སྣ་ཁ་ཞེས་པའི་སར་སྤོས་ཏེ་དགོན་སར་བཀྲ་ཤིས་རབ་
བརྟན་གླིང་བཏབ། དེ་ནས་བཟུང་ཨ་ཡག་དགོན་གསར་སྐུའི་ཕྲེང་བ་རིམ་
བྱོན་གྱིས་དགོན་སྡེ་སྐྱོང་ཁུར་གནང་ཞིང་། གཤོང་མོ་ཆེ་ནི་སྔར་གྱི་དགོན་
རྙིང་དུ་ཨ་ཡག་སྦྱིན་པ་རྒྱ་མཚོའི་དབོན་པོ་བློ་བཟང་ཤེས་རབ་བམ་ཨ་ཡག་ཤེས་
རབ་ཀྱིས་གཞི་བཟུང་བས་བྱང་ཆུབ་བདེ་ཆེན་གླིང་ཞེས་པ་འདི་ཆགས། དེའི་
སྐྱེ་རྒྱུད་རིམ་བྱོན་ལ་གཤོང་མོ་ཆེ་ཚང་ཟེར། དེའི་སྤྲུལ་སྐུ་བློ་བཟང་བསྟན་
པའི་རྒྱལ་མཚན་ནི་ཁྲི་ཀའི་ཆོས་ཚའི་འོལ་རོང་དུ་ཡབ་ཀླུ་འབུམ་དང་ཡུམ་ལྷ་མོ་
རྒྱལ་གཉིས་ཀྱི་སྲས་སུ་མེ་སྤྲེལ་ཏེ་སྤྱི་ལོ1836ལོར་འཁྲུངས། དེའི་སྤྲུལ་སྐུ་
དགེ་འདུན་བསྟན་འཛིན་ནོར་བུ་ཆོས་ཚ་ནས་ཡབ་སྙིང་རྒྱལ་དང་ཡུམ་ཀླུ་བཟའ་
གཉིས་ཀྱི་སྲས་སུ་འཁྲུངས། དགུང་ལོ་ལྔའི་ཐོག་ཁྲིར་བཀོད། ལཱ་མོ་བདེ་
ཆེན་དུ་ཚོགས་ཆོས་འགྲིམས། ཉེར་ལྔའི་སྟེང་ བདེ་ཆེན་དཔོན་སློབ་ལ་
བཞུགས། ཉེར་བརྒྱད་སྟེང་རང་དགོན་དུ་ཕེབས་ཏེ་ལྷ་ཁང་ཆེན་མོ་དང་ནང་
རྟེན་ཐུགས་རྗེ་ཆེན་པོ་བཅུ་གཅིག་ ཞལ་ཁྱད་དུ་འཕགས་ པ་ བཅས་ གསར་
བཞེངས་མཛད་པ་སོགས་སྐུ་དྲིན་ཤིན་ཏུ་ཆེ། དེའི་སྤྲུལ་སྐུ་དགེ་འདུན་བསྟན་
འཛིན་རྒྱ་མཚོ་ཁྲི་ཀའི་རྐང་ཚའི་ཚ་སྐོར་དུ་རབ་རྒྱལ་ས་བྱི་སྟེ་སྤྱི་ལོ1948ལོར་
འཁྲུངས། དགུང་ལོ་ལྔའི་སྟེང་ཁྲིར་བཀོད། དགུའི་སྟེང་བདེ་ཆེན་དུ་
ཚོགས་ཞུགས་གནང་། འདི་དག་གི་སྐུ་སྨད་དུ་སྟག་ཤམ་གྱི་རི་མོ་ཡོད་པས་
མགོན་པོའི་སྤྲུལ་བར་གྲགས།
རྟེན་བཞེངས་ཀྱི་སྐོར་ལ། དབུས་ནས་གདན་དྲངས་པའི་མགོན་པོའི་
སྨན་སྐུ་ཁྲུ་གང་གནོད་སྦྱིན་བཞིས་བསྐོར་བ་བྱིན་ཅན། སྐུ་སྔ་མའི་ཐུགས་
དམ་གྱི་རྟེན་རྡོ་རྗེ་རྣམ་འཇོམས་ཙན་དན་དམར་པོ་ལས་གྲུབ་པ་ཁྲུ་གང་བ་



ཁྱི་ཀའི་གཤོང་མོ་ཆེ་བྱང་ཆུབ་བདེ་ཆེན་གླིང་། ： 179 : _
བཅས་རྟེན་སྣ་ཕུན་སུམ་ཚོགས་པ་བཞུགས་ཤིང་། གཞན་མཆོད་ཆས་དང་
མཆོད་རྫས་བགྲང་གིས་མི་ལང་བ་བཞུགས་སོ། །
ཆོས་ཐོག་གི་སྐོར་ལ། ཟླ་དང་པོར་བདེ་མཆོག་སྒྲུབ་མཆོད་ཉིན་
བརྒྱད། བླ་བྲང་ཆོས་ཐོག་ཉིན་བདུན། ཟླ་གཉིས་པའི་ནང་ཡར་ཚོགས་ཟླ་
གཅིག། ཟླ་ གསུམ་ པར་ རྡུལ་ཚོན་ ལ་ བརྟེན་ པའི་ ཀུན་ རིག་ སྒྲུབ་ མཆོད།
བཞི་བའི་བཅོ་ལྔར་སྨྱུང་གནས། དྲུག་པའི་བཅོ་ལྔ་ནས་དབྱར་གནས། ཟླ་
དགུ་བར་བསྐང་ཆེན་ཉིན་ལྔ། བཅུ་བར་ལྔ་མཆོད་ཉིན་ལྔ། བཅུ་གཅིག་
པར་མགོན་པོའི་གཏོར་སྒྲུབ་ཉིན་བདུན། བཅུ་གཉིས་པར་ནང་མཚམས་
གཏོང་བ་བཅས་ཡོད། སྡེ་འདིའི་རྟེན་དང་བརྟེན་པའི་སྐོར་ལ་ཡང་དགོན་སྡེ་
གཞན་དང་འདྲ་བར་ང་བརྒྱད་དང་རིག་གསར་གྱི་དུས་དགྲས་ལྷག་མེད་དུ་
བཅོམ་ཡང་། ཏང་གི་མི་རིགས་སྲིད་ཇུས་བཟང་པོ་དངོས་འབེབས་བྱས་རྗེས།
ཆོས་དད་མང་ཚོགས་ཀྱི་རེ་འདོད་ལྟར་ཆོས་སྒོ་འབྱེད་པའི་ཆོག་མཆན་ཐོབ་སྟེ།
འདུ་ཁང་དང་བླ་བྲང་། གྲྭ་ཤག་བཅས་པ་ལེགས་པར་གྲུབ་ནས་བླ་གྲྭ་ཉི་ཤུ་
ལྷག་གིས་སྔར་སྲོལ་རྣམས་རྒྱུན་འཁྱོངས་བྱེད་བཞིན་པའི་སྐབས་ལགས་སོ།།
ཞར་བྱུང་ལ་དགོན་འདི་དང་ཉེ་བའི་མཆོད་རྟེན་དྲིལ་གསིལ་མ་ནི་དམེ་
ཀླུ་སྡེ་བའི་བྱང་ཕྱོགས་ཀྱི་ མཆོད་རྟེན་སྐེ་ཞེས་པའི་ཞིང་དཀྱིལ་ ན་བཞུགས།
མདོ་སྨད་ཆོས་འབྱུང་དུ། རྒྱ་གར་ཕ་དམ་པ་རི་བོ་རྩེ་ལྔར་ཕེབས་སྐབས་
འདིར་བྱོན། ནམ་མཁར་འཕུར་བ་སོགས་རྫུ་འཕྲུལ་སྣ་ཚོགས་བསྟན་པ་རྒན་
པོ་ཞིག་གིས་མཐོང་། ཁོ་དད་དེ་བསྙེན་བཀུར་ཞུས་པས། རྣལ་འབྱོར་
པའི་དབྱུག་པ་རྟེན་སྐལ་དུ་བཞག དེར་བརྟེན་ནས་དབྱུག་པ་དང་སངས་
རྒྱས་བྱང་སེམས་དུ་མའི་སྐུ་གདུང་། ཆོས་སྐུའི་རིང་བསྲེལ་མང་དུ་བསགས་



：180་
མ ཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
པ་ནང་བཞུགས་ཀྱིས་མཆོད་རྟེན་འདི་བཞེངས་ཏེ། རྣལ་འབྱོར་པ་ཆོས་
གཡུང་དྲུང་བྱ་བས་རབ་གནས་མཛད་ཟེར། ཕྱིས་སུ་གུང་རི་མཁའ་འགྲོ་མས་
ཞིག་གསོ་བགྱིས་ཏེ་སྐུ་དཀར་གསོལ། མཆོད་འབུལ་དང་སྨོན་ལམ་གནང་
བས་འཇའ་དང་མེ་ཏོག་གི་ཆར་དང་ངོ་མཚར་བའི་ལྟས་བྱུང་། ལོ་ རྒྱུས་
རྣམས་མངོན་ཤེས་ཀྱིས་གཟིགས་ནས་གསུངས་ཞེས་མི་ཀླུ་དབོན་པོ་ཤེས་རབ་
དཔལ་བཟང་གི་དཀར་ཆག་ལས་བྱུང་། ནམ་མཁའ་ནས་དྲིལ་ཆུང་གི་སྒྲ་
བྱུང་པར་ཡུལ་མི་རྣམས་ཀྱིས་བལྟས་པས་ཕ་དམ་པ་རྫུ་འཕྲུལ་གྱིས་གཤེགས་པའི་
ལོ་རྒྱུས་དང་། ད་ལྟ་ཡང་དུས་བཟང་རྣམས་སུ་དྲིལ་བུའི་སྒྲ་ཐོས་རྒྱུ་ཡོད་པས་
མཆོད་རྟེན་དྲིལ་གསིལ་མར་གྲགས། ཡང་ཆོས་རྒྱལ་མྱ་ངན་མེད་ཀྱིས་ཞག་
གཅིག་ལ་མཆོད་རྟེན་བརྒྱ་རྩ་བརྒྱད་རྫུ་འཕྲུལ་གྱིས་བཞེངས་པར་གྲགས་པའི་
ནང་ཚན་ཡིན་ལ་འབྲས་སྤུངས་སྐོར་ལམ་དུ་ཡང་འདི་འདྲ་གཅིག་ཡོད་ཅེས་ཐར་
ཤུལ་དཔོན་སློབ་འདི་པས་གསུངས་ཞེས་ཐོས། ཞེས་བཀོད་ཡོད། མཆོད་
རྟེན་འདི་ནམ་བཞེངས་ཀྱི་ལོ་ཚིགས་གསལ་ བོར་འགོད་རྒྱུ་དཀའ་ན་ཡང་།
གོང་གི་ལོ་རྒྱུས་ཀྱི་དོན་ལ་བསྟུན་ཏེ་རིགས་འདེད་བྱས་ན། ཕ་དམ་པ་རྒྱ་ནག་
དང་བོད་དུ་ཕེབས་པའི་བཤད་ཚུལ་མི་མཐུན་པ་སྣང་ཡང་རྗེ་མི་ལ་དང་དུས་
མཉམ་ཡིན་པ་རྗེ་བཙུན་གྱི་རྣམ་ཐར་དུ་གསལ་བས་ཕལ་ཆེར་སྤྱི་ལོའི་དུས་
རབས་བཅུ་བའི་ནང་ཡིན་པ་གསལ་བོར་ངེས། མཆོད་རྟེན་གྱི་མདུན་དུ་རྟེན་
རྡོ(རྡོ་ལེབ་ཆུང་ངུ་ཞིག）ཞིག་ཡོད་པའི་སྟེང་དུའང་གོང་སྨྲས་ལོ་རྒྱུས་དང་ཇི་
འདྲ་བར་བརྐོས་ཡོད་པ་ད་ལྟའང་བཞུགས། དམ་པ་དུ་མའི་བཤད་རྒྱུན་ལ།
སྔོན་དུས་ཀྱི་མཆོད་རྟེན་གྱི་རྣམ་པ་ནི་དང་ཐོག་ཁང་བ་ཆུང་ཆུང་ཞིག་ཡིན་ལ།
ནང་རྟེན་གཙོ་བོ་ཡང་རྒྱ་གར་ཕ་དམ་པའི་སྦ་དབྱུག་དང་སངས་རྒྱས་དང་བྱང་



ཁྲི་ཀའི་ཡགོན་རོང་བྲག་སྐྱ་རྡོ་རྗེ་རྫོང་།
，181
སེམས་མང་པོའི་རིང་བསྲེལ་དང་འཕེལ་གདུང་མང་པོ་བཞུགས་པ་རྐུན་ཇག་གི་
གནོད་པས་ མ་ ཐར་ ཏེ། ས ཕག་ བརྩིགས་ ཏེ་ འདམ་ གྱིས་ ཞལ་ བ་ བྱས།
ཕྱིས་རེབ་གོང་སྐུ་གཞོགས་ཆེན་མོ་ཨ་རོལ་ལུང་རིགས་རྒྱ་མཚོ་དང་སྐུ་གཞོགས་
སྒོ་མང་གཉིས་ཀྱིས་བསྐྱར་བཞེངས་བྱེད་རྩིས་བྱས་ཀྱང་རྐྱེན་དབང་གིས་གྱི་ནར་
ལུས། རིན་ཐང་གཞལ་དུ་མེད་པའི་རིག་དངོས་རྩ་ཆེན་འདི་ལ་ང་བརྒྱུད་
དང་རིག་གསར་གྱི་གནོད་རྐྱེན་ཅི་ཡང་མ་ཐེབས་པར་ད་ལྟ་ཡང་འགྲོ་བའི་
བསོད་ནམས་ཀྱི་དཔལ་དུ་བཞུགས་ལགས་སོ། །
དགོན་རོང་བྲག་སྐྱ་རྡོ་རྗེ་རྫོང་།
དགོན་པ་འདི་ནི་ད་ལྟའི་འཕྲང་དམར་ཞང་ལྷ་སྡེ་གྲོང་ཚོ་བརྒྱད་ཀྱི་
ཁོངས་སུ་ཡོད་པའི་དགེ་ལུགས་པའི་སྒྲུབ་སྡེ་ཞིག་ཡིན། དགོན་སྡེ་འདི་ཆགས་
པའི་གནས་དངོས་ནི་བགྲོད་ལམ་སྟབས་མི་བདེ་ཞིང་ཕན་ཚུན་བར་ཟམ་པ་དང་
བྲག་ཐེམ་ ཤ་ སྟག་བརྒྱུད་དགོས་པ་ཞིག་ཡིན་ཞིང་། ཀབ་རོན་གཡུ་བཟང་
དང་ཉེ་བའི་བྲག་སྐྱ་རྡོ་རྗེ་རྫོང་ཞེས་པའི་བྲག་གཟར་གྱི་མགུལ་ན་གནས་པས་
མིང་ལ་ཡང་དགོན་རོང་བྲག་སྐྱ་རྡོ་རྗེ་རྫོང་ཟེར་ལ། རོང་བོ་ཤར་ཚང་དང་ལ་
མོ་ཞབས་དྲུང་དཀར་པོ་གཉིས་ཀས་བདག་སྐྱོང་མཛད་པ་ཡིན།
སྒྲུབ་སྡེ་འདི་ཐོག་མར་འདེབས་པ་པོ་ནི། གྲུབ་ཆེན་ཆོས་པ་རིན་པོ་ཆེ་
བློ་བཟང་བསྟན་ པའི་རྒྱལ་ མཚན་ཡིན། ཁོང་ནི་ ལྕགས་མོ་སྦྲུལ་ཏེ་སྤྱི་ལོ
1581ལོར་རེབ་གོང་རོང་བོར་འཁྲུངས། དགུང་ལོ་བཅུ་བཞིའི་སྟེང་ཆོས་རྗེ་
རིན་ཆེན་ བསམ་གྲུབ་ལས་ རབ་ ཏུ་ བྱུང༌། རྗེ་ མི་ལའི་མགུར་འབུམ་ལ་
གཟིགས་པས་ཐུགས་དད་འཁྲུངས་ཏེ་རྗེ་བཙུན་གྱི་ཞལ་པ།ཟིགས། དགུང་ལོ་



• 182
མཚོ་ལྷོ་ཇུལ་གྱི་དགོན་སྟེ་ཁག་གི་ལོ་རྒྱུས་སྙིང་ཡོསྡུས།
་༌་
ཉེར་གསུམ་སྟེང་གོང་ས་རྒྱལ་དབང་ཡོན་ཏན་རྒྱ་མཚོའི་ཞབས་ཞུ་མཛད་དེ་
དབུས་འགྱུར་ཆོས་ཀྱི་ཞིང་དུ་ཕེབས། རྭ་སྟོད་ཆོས་གྲྭ་དང་རྒྱུད་གྲྭར་ཞུགས་
ཏེ་གཞུང་ལ་གསན་སྦྱོང་མཐིལ་ཕྱིན་མཛད། སྣང་མཐའི་སྒྱུ་འཕྲུལ་པཎ་ཆེན་
བློ་བཟང་ཆོས་རྒྱུན་གཙོས་མཁས་གྲུབ་དུ་མར་བསྟེན་ཏེ་ཟབ་ཆོས་མང་དུ་ཞུས།
སླར་མདོ་སྨད་དུ་ ཕེབས་ཏེ་དགུང་ལོ་ སོ་ལྔ་ ནས་ བཟུང་ སྒོམ་ སྒྲུབ་ཀྱི་དབུ་
བཙུགས་ནས་སྔ་ ཕྱིར་རོང་བོ་བཀྲ་ ཤིས་འཁྱིལ་དང་སྐུ་འབུམ། བྱ་ཁྱུང་།
དགོན་ལུང་ སོགས་ཆོས་ཀྱི་ སྡེ་ དང་། རྒྱལ་སྲས་ སྒྲུབ་ ཕུག་ ཏན་ཏིག
ཞོམ་ཕུག གཉའ་ གོང་ བྲག་ དཀར་ སོགས་ སུ་ སྒྲུབ་ པ་ སྙིང་ བོར་ མཛད།
རབ་དྲག་མེ་ཁྱི་སྟེ་སྤྱི་ལོ1646ལོའི་ཧོར་ཟླ་ལྔ་བའི་ཚེས་དགུ་ཉིན་ཁྲི་ཀ་གསེར་མོ་
ལྗོངས་སུ་ཆིབས་ཞལ་བསྒྱུར་ཏེ། ད་ལྟའི་ཏུང་གུག་ཞང་གི་ཁྲེ་ཙེ་གོང་མ་ སྡེ་
བར་ཕེབས། ཁོང་གིས་སྒྲུབ་གནས་འཚོལ་སྐབས་མིང་ལ་ཀླུ་སྐྱབས་ཟེར་བས་
ལམ་སྣེ་ཁྲིད་དེ་བྱོན་པའི་ཚེ། རང་ཉིད་ཀྱི་རི་དྭགས་གཤོར་དུས་ཀྱི་སྡོད་
གནས་བྲག་ཁུང་ཁྲག་རྫོབ་ཀྱིས་སྦགས་པ་དེ་སྟོན་མ་ནུས་པར་དེ་དང་ཉེ་བའི་
བྲག་སྐྱིབས་ཤིག་བསྟན། སྐབས་དེར་ཁོང་གི་ཕྱག་དཔེ་བཀལ་བའི་ཁལ་དྲེལ་
བོར་བས་བཙལ་བ་ན་ཀླུ་སྐྱབས་ཀྱི་ སྡོད་གནས་བྲག་ཕུག་ ཏུ་ ཉལ་འདུག་ པ་
གཟིགས་པས། གནས་དེ་སྒྲུབ་གནས་སུ་མཛད་ཅེས་དང་། བཤད་རྒྱུན་ལ་
ཆོས་པ་རིན་པོ་ཆེ་ནི་རྗེ་བཙུན་མི་ལ་དང་ཀླུ་སྐྱབས་ནི་ཁྱི་ར་བ་མགོན་པོ་རྡོ་རྗེའི་
སྤྲུལ་བ་ཡིན་ཞེས་པའི་ངག་རྒྱུན་ངོ་མཚར་བ་མང་ཡང་འདིར་མ་སྤྲོས། ཧོར་
ཟླ་ལྔ་བའི་ཚེས་ཉེར་གཉིས་ནས་བཟུང་དབེན་པའི་གནས་མཆོག་དེར་མཚམས་
ཀྱི་བཅད་རྒྱུ་རེ་ཞིག་མཛད་དེ་སྒྲུབ་པ་ལ་རྩེ་གཅིག་ཏུ་གཞོལ། ཕྱིས་སྒྲུབ་ཁང་
རྒྱ་བསྐྱེད་དེ་ལྷ་ཁང་གི་སྟེང་དུ་གྱོ་ཏོག་དང་གན་ཇི་རས་མཛེས་པར་བརྒྱན་པ་



ཁྲི་ཀའི་དགོན་རོང་བྲག་སྐུ་རྡོ་རྗེ་རྫོང༌།
་ ་ 183：
བཞིངས་ལ། ནང་རྟེན་གྱི་རིམ་པ་ཡང་ལམ་རིམ་ཚོགས་ཞིང་སོགས་གྱིན་ཐང་
དྲུག་དང་སངས་རྒྱས་སྟོང་སྐུའི་ལྡེབས་རིས་སོགས་བཞུགས་སོ། ་ ། དེའི་རྗེས་
སུ་ཡབ་རྗེ་གསེར་ཁང་པ་བློ་བཟང་བསྟན་འཛིན་རྒྱ་མཚོས་བཞེངས་པའི་བདེ་
མཆོག་གི་བློས་བསླངས་སོགས་རྟེན་བྲིས་འབུར་ཅི་རིགས་བཞུགས། སྔར་གྱི་
སྤྱན་ལྟ་ཀླུ་སྐྱབས་སྡོད་སའི་བྲག་ཁུང་ལ་མགོན་ཁང་བཞེངས་ཏེ། ནང་རྟེན་
སྲུང་མའི་གཙོ་བོ་མགོན་པོ་གུར་ཡིན་ལ། གུར་མགོན་གྱི་ཞལ་ཐང་དང་
འབག་སྐུ་མི་ཚད་མ་བྱིན་ཅན་ཆོས་པ་རིན་པོ་ཆེས་གཉེར་གཏད་འཕྲིན་བཅོལ་
རླབས་ཆེན་མཛད་པས་བཀའ་གཉན་པར་གྲགས། ཁོང་གིས་དགོན་ སྡེ་
རྣམས་ཀྱི་ཆོས་ཁྲིམས་བསྡམས་ཤིང་། ཡུལ་འབྲོག་སྡེ་བ་སོ་སོའི་ཇག་རྐུན་
དམག་འཁྲུག་སོབ།ས་ཀྱི་རྒྱུན་དང་གཞན་ཡོང་བུ་ལོན་གཉིས་འཕེལ་དང་སྟོན་
མོའི་སྡིག་རྒྱུན་སོགས་མི་འོས་པའི་སྲོལ་ང་ན་བཅད་དེ་སྐྱེ་བོ་ངན་སྤྱོད་ཅན་དག་
གི་བློ་སྣ་ཆོས་ལ་བསྒྱུར་བ་སོགས་ཕྱག་རྗེས་ཤིན་ཏུ་ཆེ་ཟེར། རབ་ཉིའི་ས་ཕག་
སྟེ་སྤྱི་ལོ1659ལོའི་ཧོར་ཟླ་དང་པོའི་ཚེས་ཉེར་ལྔ་ལ་གནས་དེར་ངོ་མཚར་བའི་
ལྟོས་དང་བཅས་ཏེ་ཞི་བར་གཤེགས་སོ། །
དེའི་རྗེས་སུ་ཤ་སྦྲང་བློ་བཟང་རྒྱ་མཚོས་སྡེ་འདི་ཡུན་རིང་ལ་ལེགས་པར་
བསྐྱངས་ཤིང་། ཆོས་པ་རིན་པོ་ཆེའི་སྐུའི་སྒྱུ་འཕྲུལ་ཕྱི་མ་རིམ་བྱོན་དང་།
མཁས་གྲུབ་ཆེན་པོ་རྗེ་འཇམ་དབྱངས་དགེ་འདུན་རྒྱ་མཚོ། མདོ་སྨད་སྒྲུབ་
པའི་ཤིང་རྟའི་སྲོལ་འབྱེད་མཁན་ཡབ་རྗེ་བླ་མ་ཤར་སྐལ་ལྡན་རྒྱ་མཚོ། ལཱ་མོ་
བློ་གྲོས་རྒྱ་མཚོ། སྟོང་སྐོར་མདོ་རྒྱུད་རྒྱ་མཚོ། གོང་དགེ་དཀའ་བཅུ་པ་
སོབ།ས་བཤད་སྒྲུབ་བསྟན་འཛིན་མང་པོས་ཞབས་ཀྱིས་བཅགས་ཤིང་ཆོས་ཀྱི་
འཁོར་ལོ་ལེགས་པར་བསྐོར་བས་གདུལ་བྱ་རྣམས་སྨིན་གྲོལ་ལ་བཀོད། དེའི་



» 184：
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
་་་་་་་་་་་
་ ་ས་
རྗེས་ཤར་སྐུ་ཕྲེང་བཞི་བ་བློ་བཟང་ཆོས་གྲགས་རྒྱ་མཚོས་ཐུགས་ཁུར་ཆེར་བཞེས་
ཀྱིས་བྱམས་ཁང་རྟེན་བརྟེན་པ་གསར་བཞེངས་མཛད་པ་དང་ རྗེ་གསེར་
ཁང་པས་དཔལ་འཁོར་ལོ་སྡོམ་པའི་བློས་བསླངས་བྱིན་རླབས་ཀྱི་གཟི་འོད་
འབར་བ་ ཅན་དེ་དང༌། དཔལ་ ལྡན་གུར་གྱི་མགོན་ཁང་རྟེན་བརྟེན་པ་
གསར་སྐྲུན་གང་ལེགས་མཛད། རབ་ཡིད་མེ་སྦྲུལ་ཏེ་སྤྱི་ལོ1857ལོར་འགྲོ་
མགོན་ཐར་ཤུལ་རིན་པོ་ཆེ་དགེ་འདུན་ཆོས་སྐྱོང་རྒྱ་མཚོས་འདུ་ཁང་བཞེངས་
ཐེབས་སུ་དངུལ་ཆས་གྱ་ནོམ་གནང་བ་དང་ཞལ་བཀོད་གང་རྒྱས་བསྩལ་ཏེ་
གསར་བཞེངས་གནང་། རབ་ཚེས་ལྕགས་སྟག་སྟེ་སྤྱི་ལོ1890ལོར་གོང་ས་
སྐྱབས་མགོན་བཅུ་གསུམ་པའི་རིགས་ཀྱི་ཅོད་པན་ཞྭ་དམར་དགེ་འདུན་བསྟན་
འཛིན་རྒྱུ་མཚོ་གནས་འདིར་ཕེབས་ཏེ། གྲུབ་དབང་ཆོས་པ་ཡབ་སྲས་ཀྱི་སྒྲུབ་
ཁང་སོགས་ཕྱི་ནང་གི་རྟེན་རྣམས་ལ་ཞིབ་མཇལ་གནང་སྟེ་བཀྲ་ཤིས་པའི་བྱིན་
ཆར་ཕབ། དད་ལྡན་སློབ་མ་རྣམས་ལ་ཞལ་གདམས་དང་འདོན་ཆོས་ཀྱི་རེ་
བ་བསྐངས། ཕྱིས་ཨ་རིག་ཡོན་ཤུལ་བློ་བཟང་རྒྱ་མཚོ། ཁོ་ཚེ་དགེ་འདུན་
བསྟན་པ་ཕུན་ཚོགས། ཐར་ཤུལ་དགེ་ལེགས་དབང་ཕྱུག་ཆོས་སྐྱོང་རྒྱ་མཚོ་
སོགས་སྐྱེས་ཆེན་དུ་མ་ཡང་ཡང་བྱོན་ཏེ་བཞུགས་ཤིང་ཐུགས་ཁུར་བླ་ལྷག་གནང་
བས་སྐུ་དྲིན་ཤིན་ཏུ་ཆེའོ། } །
སྡེ་འདིའི་རྟེན་བརྟེན་པའི་སྐོར་ལ། འདུ་ཁང་ནི་དཀྱིལ་དུ་ཀ་རིང་
གཉིས་ཀྱིས་བཏེགས་པ་ཕྱི་ནང་ཀུན་གྱི་བཟོ་བཀོད་ཕུན་སུམ་ཚོགས་ཤིང་སྟེང་
ཤོད་གཉིས་བསྡོམས་པས་ཁང་མིག་རྒྱུན་ལྔ་བཅུ་དང་། ནང་གི་གདོང་གྲལ་
གྱི་དབུར་བླ་མ་རིམ་བྱོན་གྱི་བཞུགས་ཁྲི་དང་གཡས་གྲལ་གྱི་དབུར་སྨན་འདམ་
ལས་གྲུབ་ པའི་ འཛམ་ མགོན་ བླ་ མ་ ཡབ་ སྲས་ ཀྱི་ སྐུ་ བརྙན་ མི་ ཚད་ ཅན།



ཁྲི་ཀའི་དགོན་རོང་བྲག་སྐྱ་རྡོ་རྗེ་རྫོང་།
• 185 ·
གཡོན་གྲལ་གྱི་དབུར་ཨ་རིག་ཡོན་ཤུལ་བློ་བཟང་རྒྱ་མཚོའི་སྐུ་གདུང་དངུལ་ཤན་
མ་མཐོ་ཚད་ལ་སྨིས་གང་ཙམ། སྒོ་རྒྱན་དང་ཉི་ ཟླ་དར་དཔྱངས་རྣམས་
གསེར་འབའ་ཞིག་ལས་གྲུབ་པ་རིན་པོ་ཆེ་སྣ་ཚོགས་ཀྱི་ཕྲརྒྱན་ཅན། མཆོད་
རྟེན་གྱི་མདུན་དུ་བྱུ་རུའི་སྡོང་བོ་མཐོ་གང་གི་ཚད་ཙམ་ལ་གསེར་གྱི་ལོ་འདས་
བདུན་གྱིས་སྤྲས་པའི་ཁྱད་མཚར་ཅན་ཡོད་པ་སྤྱི་ལོ1940ཡས་མས་སུ་ཁྲི་ཀའི་
ཡུལ་གྱི་དབང་ཤེད་ཅན་མཱ་ཡན་ཧེ་ཡིས་མཆོད་རྟེན་སྟེང་ན་ཡོད་པའི་གསེར་
ཐམས་ཅད་ཁྱེར་བར་གྲགས། གཞན་དངུལ་གྱི་མཆོད་རྟེན་ཆུང་བ་གཅིག་
སྟེང་ཤོད་ཀུན་ཏུ་བསྡོམས་པས་གྱོན་ཐང་ཉེར་བདུན། དུས་འཁོར་གྱི་ཐང་
ཆེན་གཅིག་དེའི་སྒྲིལ་ཤིང་སྣེ་གཉིས་སུ་དངུལ་གྱི་པད་འདབ་ལ་གསེར་གྱི་ཁ་
དཀྲིས་ཅན། རྒྱལ་བའི་བཀའ་འགྱུར་རིན་པོ་ཆེའི་གཙོས་པའི་རྗེ་ཡབ་སྲས་
གསུམ་གྱི་གསུང་འབུམ་སོགས་བཞུགས་སོ། ། མགོན་ཁང་ནི་ཆོས་པ་རིན་པོ་
ཆེས་བཞེངས་ པ་ ཡིན་ལ་ཕྱིས་རབ་བྱུང་བཅུ་བཞི་བའི་སྒང་ཙམ་ལ་ ཡབ་རྗེ་
གསེར་ཁང་པས་རྒྱ་བསྐྱེད་གནང་། དེའི་ནང་རྟེན་གྱི་གཙོ་བོ་མི་ལ་རས་པ་
དང་། ཇོ་སྐུ། རྗེ་ཙོང་ཁ་པ། ཆོས་པ་རིན་པོ་ཆེ་སོགས་ཀྱི་འདྲ་སྐུ།
བདེ་མཆོག་མགོན་པོ་ཕྱག་དྲུག་པ། གུར་མགོན། ལྷ་མོ། ཆོས་རྒྱལ།
རྣམ་སྲས་ཀྱི་གྱན་ཐང་དགུ་སོགས་མང་དུ་བཞུགས། གཞན་ཡང་མཆོད་པའི་
ཡོ་བྱད་ལ། དངུལ་གྱི་མཎྜལ་གཉིས་ཏོག་དང་བཅས་པ། སྲང་ཉེར་ལྔ་
ཅན་གྱི་དངུལ་ཀོང་ཆེ་བ་གཉིས་དང་དེ་ལས་ཆུང་བ་བཅུ་གསུམ། རྒྱ་གླིང་
དངུལ་གྱི་ཚིགས་ རྒྱན་ ཅན། དངུལ་གྱི་གཏོར་ རྒྱན་ སོགས་བསྡོམས་ པས་
དངུལ་སྲང་ཉིས་བརྒྱ་ཙམ་དང་གསེར་སྲང་བདུན་ལ་ཉེ་བའི་མཆོད་ཆའི་རིགས།
ཟངས་ཀྱི་ཚེ་འབར་དང་མཚན་ཐུབ། མཆོད་ཀོང་ཆུང་བ་ལྔ་བརྒྱ། བདུན་



•186 ： མཚོ་ལྷོ་ཁུལ་གྱི་དགོན་སྡེ་ཁ་བ་གི་ལོ་རྒྱུས་སྙིང་བསྡུས།
ཚར་ཆེ་བ་བརྒྱ་དང་ཆུང་བ་ལྔ་བརྒྱ། སྒྲུབ་ཆ་དང་སིལ་སྙན་བཅུ་གཉིས།
དུང་དཀར་བཅུ་གཉིས། ཚོགས་ཟངས་ཆེ་ཆུང་བཞི། འཕན་གདུགས་
རྒྱལ་མཚན་སོགས་མཆོད་རྫས་དང་གྲུམ་ཚེའི་གྲལ་གདན་སོགས་མང་ངོ༌། །
སྡེ་འདིའི་འདོན་ཆོས་སྤྱོད་ཀྱི་རིམ་པ་ནི། ཧོར་ཟླ་དང་པོའི་ཚེས་
གཅིག་ནས་བཅོ་ལྔའི་བར་སྨན་བླ། ཧོར་ཟླ་གཉིས་པར་བསྐང་ཆེན་ཉིན་ལྔ།
ཧོར་ཟླ་གསུམ་པར་དུས་འཁོར་སྒྲུབ་མཆོད་ཉིན་བདུན། ཧོར་ཟླ་བཞི་བར་
བདེ་མཆོག་སྒྲུབ་མཆོད་ཉིན་བདུན། དྲུག་པའི་བཅོ་ལྔ་ནས་བརྒྱད་པའི་ཚེས་
གཅིག་བར་དབྱར་གནས་ཕྱི་མཚམས་ཆེན་མོ། དགུ་བར་མགོན་པོ་ གུར་
མགོན་གྱི་གཏོར་སྒྲུབ་དང་ཆོས་སྐྱོང་རྣམས་ཀྱི་བསྐང་གསོ་ཉིན་བཅུ། བཅུ་
བའི་ལྔ་མཆོད་ཉིན་ལྔ། བཅུ་གཅིག་པའི་ཚེས་གཅིག་ནས་བཅུ་གཉིས་པའི་
བཅོ་ལྔའི་བར་དགུན་མཚམས་བཅས་དང་། ཟླ་རེའི་ཚེས་བརྒྱད། བཅུ།
བཅོ་ལྔ། ཉེར་ལྔ། ཉེར་དགུ་རྣམས་ལ་དུས་བཟང་ཆག་མེད་དང་ཡར་ངོ་
མར་ངོའི་དུས་འབྲེལ་གསོ་སྦྱོང་དང་བཅས་ངོས་གཙང་བར་ཡོད། ལོ་ལྟར་
ཆོས་ཐོག་གཏོང་ཐེབས་ནི་རོང་འབྲོག་ས་ཁུལ་སོ་སོས་དགེ་རྩར་ཕུལ་བའི་ཞིང་
ས་དང་འོ་རྒྱུན་རྣམས་ཡིན་ལ། ལོ་རེར་འབྲུ་རིགས་ཀྱི་ཡོང་སྒོ་རྒྱ་མ་ཆིག་ཁྲི་
ལྷག་དང་། ཕྱུགས་ནོར་ཆེ་ཆུང་ཉིས་བརྒྱ་ལྷག་དང་རྟ་དྲེལ་བཅུ་ཕྲག་ཙམ་
ཡོད་པ་དེ་དག་ཆོས་ཐོག་སོ་སོའི་གཏོང་ཐེབས་ཡིན། མཆོད་གཞིས་ཀྱང་གྲོང་
ཚོ་བ་བརྒྱད་ཀྱིས་གཙོས་ཨ་ཚོགས་ལྷ་སྡེ་དང་། གླུ་མང་མཐའ་མ། འབྲོག་
རུའི་བོན་སྐོར་སོགས་སྦྱིན་བདག་གཙོ་བོ་ཡིན་ལ། ལོ་ལྟར་འབུལ་སྡུད་དུ་
ཕྱིན་ནས་ཆོས་ཐོག་སོ་སོ་གཏོང་དགོས་པའི་སྲོལ་བྱུང་། ་ སྡེ་འདི་རོང་བོའི་བླ་
མ་ཆོས་པ་རིན་པོ་ཆེའི་གདན་ས་ཡིན་པས་རོང་བོ་དགོན་དང་འབྲེལ་བ་ཟབ་



ཁྲི་ཀའི་དགོན་རོང་བྲག་སྐུ་རྡོ་ལྕེ་རྫོང་
，187 •
ཅིང་། ལོ་རེར་འདི་གའི་ལས་སྣེ་རྣམས་ཟླ་བཞི་བར་ཆོས་པ་རིན་པོ་ཆེའི་
གདུང་མདུན་དུ་མཇལ་བར་འགྲོ་དགོས་པའི་སྲོལ་བཟང་ད་ལྟའི་བར་མ་ཉམས་
པར་གནས། གཞན་ཁྲེ་ཙེ་དགོན་བསྟན་རྒྱས་བསམ་འཕེལ་གླིང་དང༌། རྗེ་
སྒྲུབ་སྡེ། རོང་ཞིས་དགོན། རྒྱབ་ཚའི་གྲྭ་ཚང་སོགས་སུ་སྔར་སྲོལ་བཞིན་
འབྲེལ་བ་ཤིན་ཏུ་བཟང་། རབ་ཚེས་ས་སྟག་སྟེ་སྤྱི་ལོ1878ལོར་ལྷ་སྡེ་གྲོང་
ཚོའི་མི་ངན་འགས་རྐུ་འཕྲོག་གི་མགོ་ དྲངས་ཏེ་བྱེད་ལས་ངན་པར་ བརྟེན།
གོང་མའི་བཀས་རི་དགོན་གཉིས་དམག་གིས་རྒྱག་གྲབས་བྱེད་སྐབས། ཐིས་
པ་སྐུ་ཕྲེང་བཞི་བ་བློ་བཟང་བསྟན་པའི་རྒྱལ་མཚན་གྱིས་སྡེ་འདིའི་ཉེན་ཁ་
འགོག་ཆེད་སྔར་གོང་མས་གནང་བའི་(གོང་མ་གང་ཡིན་མི་གསལ) ཡིག་བྱང་
སྡེ་འདིའི་འདུ་ཁང་གི་སྒོའི་ཀླད་དུ་བཀལ་བས་དགོན་པར་སྐྱོན་མ་བྱུང་བའི་
ངག་སྒྲོས་སྣང་ལ། ཡིག་བྱང་དེ་རབ་རྒྱན་ས་ཁྱི་སྟེ་སྤྱི་ལོ1958ལོའི་ཡར་སྔོན་
བར་དུ་འདུ་ཁང་གི་སྒོའི་ཡ་ཐེམ་དུ་བཀལ་ཡོད་པ་དེ་ཡིན་ཟེར་སྲོལ་འདུག
དེའི་ཕྱིར་ཐོས་པའི་བླ་བྲང་དུ་ལོ་རེའི་ཟླ་དྲུག་པའི་ནང་ཐེངས་གཅིག་དང་རྒྱུ་
ལོའི་ལོ་གསར་ནང་ལོ་སར་ཁྱེར་ཏེ་ཐེངས་གཅིག་འགྲོ་བའི་སྲོལ་དེ་ང་བརྒྱད་
ལོའི་བར་དུ་གནུས་སོ། །
དགོན་སྡེ་འདི་སླར་གསོ་བྱས་པའི་ཚུལ་ནི། ཆོས་ལུགས་དད་མོས་
རང་དབང་གི་སྲིད་ཇུས་དངོས་འབེབས་བྱས་ཏེ། སྤྱི་ལོ1985ལོའི་སྤྱི་ཟླ་
བརྒྱད་པར་སྡེ་འདིའི་ཆོས་སྒོ་དངོས་སུ་ཕྱེ་ཆོག་པའི་ཆོག་མཆན་གནང་འཕྲལ།
ད་ལྟའི་སྲིད་ལུགས་བཞིན་དགོན་དམངས་དོ་དམ་ཨུ་ཡོན་ལྷན་ཚོགས་སྒྲིག་
འཛུགས་བྱས་ཏེ་བསྐྱར་བཞེངས་ཀྱི་མགོ་བརྩམས། 1990ལོར་འདུ་ཁང་
རྟེན་བརྟེན་པ་བཅས་བཞེངས་ནས་ལེགས་གྲུབ་བྱུང་། 1992ལོའི་ཧོར་ཟླ་



，188：
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
དགུ་བར་ཆོས་པ་སྐུ་ཕྲེང་བདུན་པ་འཇམ་དབྱངས་དགེ་འདུན་རྒྱ་མཚོ་དཔལ་
བཟང་པོ་དང་སྐུ་འཁོར་བླ་གྲྭ་བཅུ་ཕྲག་གཉིས་བཅས་ཕེབས་ཏེ་རབ་གནས་ཀྱི་
ཆོ་ག་རྒྱས་པར་མཛད། ད་ལྟ་འདུ་ཁང་དང་མགོན་ཁང་རྟེན་བརྟེན་ པ་
གཙོས་གྲྭ་ ཤག་ བཅུ་ ཕྲག་ གཅིག་ ལྷག་དང་། གྲྭ་པ་ཆེ་ཆུང་ བཅོ་ ལྔ་ ལྷག་
བཞུགས་པ་ཐམས་ཅད་ཐུགས་མཐུན་ཁྲིམས་གཙང་ངོས་འདོན་ཆོས་སྤྱོད་ཀྱི་
སྐོར་སླར་གསོ་བྱེད་མུར། དེང་རབས་ཀྱི་ལུགས་ལྟར་རང་ཁ་རང་གསོའི་རྩ་
དོན་གཞིར་བཟུང་སྟེ། སྒྲིག་ལམ་དང་དོ་དམ་ཡོད་པའི་སྒོ་ནས་ཁོར་ཡུག་གི་
རང་བྱུང་ནགས་ཚལ་སོགས་འགན་གཙང་ལེན་སྒོས་དོ་དམ་བྱེད་བཞིན་པའི་
སྐབས་ལགས་སོ། །
རྐང་ཚ་ཞོལ་མའི་དགོན་དགའ་ལྡན་
བཀྲ་ཤིས་གླིང་། །
དགོན་སྡེ་འདི་ནི་ཁྲི་ཀ་རྫོང་གི་ཤར་ལྷོའི་ཕྱོགས་ཏེ། འཕྲང་དམར་
ཞིང་རྐང་ཚ་ཞོལ་མའི་མངའ་ཁོངས་སུ་ཆགས་པའི་དགེ་ལུགས་པའི་དགོན་པ་
ཞིག་ལགས་ཤིང་། སྒྲུབ་སྡེ་འདི་ཐོག་མར་རབ་བྱུང་བཅུ་བཞི་བའི་ནང་རྐང་
ཚའི་ཡག་མོར་འཁྲུངས་བའི་ཨ་ལགས་ཀུན་བཟང་ཚང་གིས་ཁོང་གི་སྐུ་ཚེ་སྟོད་
ལ་གྲུབ་དབང་ཀརྨ་པའི་བཞུགས་ཁྲི་ཡོད་སར་སྒར་བ་བཏབ། གནས་དེར་
རྐང་ཚ་གོང་ཞོལ་གཉིས་ཀྱི་གྲྭ་པ་རྣམས་བསྡུས་ཏེ་འཆད་ཉན་སྤེལ་ཞིང་འཕེལ་
རྒྱས་བྱུང་། ཕྱིས་སུ་རྐང་ཚ་གོང་མའི་དགོན་དར་རྒྱས་ཆོས་འཕེལ་གླིང་ལ་
གཡེར་གཤོང་མཁན་པོས་བདག་སྐྱོང་མཛད་པ་ནས་བཟུང་། སྒར་འདི་ལ་ཨ་
ལགས་ཀུན་བཟང་སྐུ་ཕྲེང་རིམ་བྱོན་གྱིས་བདག་སྐྱོང་གནང་ཞིང་དགོན་པའི་



ཁྲི་ཀའི་རྐང་ཚ་ཞོལ་མའི་དགོན་དགའ་ལྡན་བཀྲ་ཤིས་གླིང༌། .189.
པ་བ
མཚན་ལའང་ཀུན་བཟང་སྐར་བ་ཞེས་ཐོགས། སྐབས་ཤིག་ཁམས་ཕྱོགས་
ནས་འཁྱམས་ཡོང་བའི་གྲུབ་རྫུན་ཞིག་གིས་རྐྱེན་བྱས་འཚུབ་གེགས་ཧ་ཅང་ཆེ་
ཞིང་། གྲྭ་སྲི་ལངས་ཏེ་དགོན་པ་མི་བདེ་བ་བྱུང་སྟབས་བླ་མ་ཡང་ཐིས་པ་
དགོན་པར་ཕེབས་ཏེ་བླ་བྲང་བཞེངས་ནས་བཞུགས། དེ་ནས་གྲྭ་པ་རྣམས་
ཀྱང་རྒྱུན་འདུག་བྱེད་མ་ཐུབ་པར་སྐབས་རེར་གནས་སྤར་ཏེ་མ་སྐྱེ་གཡས་ལུང་
དུ་གུར་སྒར་བཏབ་ནས་ཆོས་ཐོག་འཚོགས་ཤིང་འཆད་ཉན་སྤེལ་བས་ད་ལྟའང་
གནས་དེར་ལྔ་མཆོད་གད་པ་ཞེས་འབོད། ང་བརྒྱད་ལོའི་ཡར་སྔོན་དུ་དགོན་
འདིར་མཆོད་ཁང་ཆེ་ཆུང་གཉིས་དང་། གྲྭ་ཤག་བཅོ་ལྔ་ལྷག་ཡོད། ཆོས་
ཐོག་གི་སྐོར་ལའང་དགེ་ལུགས་པའི་དགོན་པ་སྤྱི་དང་འདྲ་བར་ཟླ་དང་པོར་
སྨོན་ལམ་ཆེན་མོ། ཟླ་བརྒྱད་པར་ཀུན་རིག་སྒྲུབ་མཆོད། ཟླ་བཅུ་བར་ལྔ་
མཆོད་བཅས་ཡོད། ཕྱིས་སུ་ང་བརྒྱད་དང་རིག་གསར་གྱི་སྐབས་ཉམས་ཆག་
ཆེན་པོ་བྱུང་།
དགོན་སྡེ་འདེབས་པ་པོ་ཨ་ལགས་ཀུན་བཟང་ཚང་ནི་རྐང་ཚའི་ཡབ་
མོར་འཁྲུངས་ཤིང་དགོན་པ་བཏབ་པའི་ལོ་རྒྱུས་མདོ་ཙམ་གོང་དུ་གླེང་ཟིན་པ་
ལྟར་ལགས་ཤིང་། དེའི་སྤྲུལ་སྐུ་དགེ་འདུན་བཤད་སྒྲུབ་རྒྱ་མཚོ་མཆོག་ནི་
རབ་རྒྱལ་ཆུ་སྦྲུལ་ཏེ་སྤྱི་ལོ1932ལོར་རྐང་ཚའི་ཡག་མོར་སྐུ་གོང་མའི་ཚ་བོའི་
སྲས་སུ་འཁྲུངས། སྐྱབས་རྗེ་ཐར་ཤུལ་རིན་པོ་ཆེ་ལས་རབ་ཏུ་བྱུང་། གསོ་
རིག་གི་སྒོ་ནས་འགྲོ་དོན་རྒྱ་ཆེར་བསྐྱངས། ས་ཁྱིའི་དུས་ཟིང་ལ་ཁྲི་མུན་དུ་
བཅུག་སྟེ་ལྕགས་བྱི་སྟེ་སྤྱི་ལོ1960ལོར་ཟི་ལིང་དུ་སྐུ་གཤེགས་ཤིང་གདུང་ཡང་
དེར་ལུས། དེའི་སྤྲུལ་སྐུ་ནོར་བུ་རྒྱ་མཚོ་མཆོག་རྐང་ཚར་འཁྲུངས་ཏེ་ད་ལྟ་
ཐོས་པ་དགོན་དུ་ཆོས་སྒོར་ཞུགས་ཤིང་ཐུགས་བགཉེར་གནང་བཞིན་བཞུགས།



་190 ་ མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
རབ་རྒྱལ་མེ་སྟག་སྟེ་སྤྱི་ལོ1986ལོར་ཡུལ་ཕྱོགས་འདིའི་དད་ལྡན་མང་
ཚོགས་རྣམས་ཀྱི་རེ་འདུན་ལྟར་གོང་རིམ་ནས་ཆོག་མཆན་གནང་སྟེ་ས་ལ་དགེ་
བཅུ་ཚང་བའི་མ་སྐེ་གཡས་ལུང་དུ་དགོན་པ་གསར་བཞེངས་མཛད་དེ་ཆོས་སྒོ་
སླར་ཕྱེ། ད་ལྟ་མཆོད་ཁང་གྱན་བཅོ་བརྒྱད་ཅན་གཅིག་དང་། གྲྭ་ཤག་
བཅུ་ལྷག གྲྭ་པ་བཅུ་གཅིག་ལྷག་གིས་སྔར་སྲོལ་བཟང་པོ་རྣམས་རྒྱུན་འཛིན་
དང་དར་སྤེལ་བྱེད་བཞིན་པའི་སྐབས་ལགས་སོ། །
རྟེན་གྱི་གཙོ་བོར་རྒྱལ་བའི་བཀའ་འགྱུར་དང་བསྟན་འགྱུར་རིན་པོ་ཆེ།
རྗེ་གསུང་འབུམ་དང་། སྨན་སྐུ། འཇིགས་བྱེད། འཇམ་པའི་དབྱངས།
སྒྲོལ་མ། རྗེ་སྐུའི་གྱན་ཐང་། རྒྱན་དྲུག་མཆོག་གཉིས། སྨན་ལྷའི་ཞིང་
བཀོད། ཀུན་རིག གསང་འདུས། གནས་བརྟན་བཅུ་དྲུག གསང་
བདག་འཁོར་ལོ། སྒྲོལ་མའི་ཞིང་བཀོད། ལྟུང་བཤགས། བདེ་མཆོག
དུས་འཁོར། གདུགས་དཀར། རྒྱལ་ཆེན་བཞིའི་གྱན་ཐང་གཉིས་བཅས་
བཞུགས། ཆོས་ཐོག་རྣམས་ཀྱང་སྔར་སྲོལ་བཟང་པོ་རྒྱུན་འཛིན་གནང་ཐོག་
བསྟན་འགྲོའི་དོན་ཐམས་ཅད་ཡར་ལྡན་དུ་འགྲོ་བཞིན་ཡོད་དོ། ། །
རྐང་ཚ་གོང་མའི་དགོན་དར་རྒྱས་ཆོས་འཕེལ་གླིང་།
དགོན་སྡེ་འདི་ནི་དགེ་ལུགས་པའི་སྒྲུབ་སྡེ་ཞིག་ཡིན་ལ། ཁྲི་ཀ་རྫོང་
སྲིད་ནས་ལྷོ་རུ་སྤྱི་ལེ་དྲུག་ཅུ་རེ་ལྔའི་སར། རྐང་ཚ་གོང་མའི་སྡེ་བར་ཆགས་
ཡོད། དགོན་སྡེ་འདི་རབ་བྱུང་བཅུ་གསུམ་པའི་ནང་ཀུན་མཁྱེན་སྐུ་ཕྲེང་
གཉིས་པ་འཇིགས་མེད་དབང་པོས། རྐང་ཚའི་ཆུ་མ་ ཐང་གི་ས་མཐོ་ཟེར་
བའི་སར་ཐོག་མར་བཏབ་པར་བཤད་ལ། ད་ལྟ་ས་དེའི་མིང་ལའང་སྒར་



ཁྲི་ཀའི་རྐང་ཚ་གོང་མའི་དགོན་དར་རྒྱས་ཆོས་འཕེལ་གླིང་། 191 ་
གཞི་གོང་འོག་ཟེར། ཕྱིས་དགོན་པ་འཐོར་ནས་ཆོས་ཐོག་རྣམས་གྱོ་མགོ་ནང་
ཟེར་བའི་སར་སྦྲ་གུར་ཕུབ་ནས་ཚོགས་པས་མིང་ལ་རྐང་ཚའི་སྤྱི་བ་ཞེས་འབོད།
དེའི་རྗེས་སུ་ཐོས་པ་དགོན་པའི་ཨ་ལགས་ཀུན་བཟང་ཚང་གིས་གྲུབ་དབང་ཀརྨ་
པའི་བཞུགས་ཁྲི་ཡོད་སར་དགོན་ པ་ བཏབ་སྟེ་གཟིམ་ཁང་དང་མཆོད་ཁང་
གསར་བཞེངས་བྱས། རྐང་ཚ་གོང་ཞོལ་གྱི་གྲྭ་པ་རྣམས་དེར་བསྡུས་ནས་གཞི་
བཟུང་ཡང་དགོན་སྡེ་ཡུན་རིང་གནས་མ་ཐུབ། དེའི་རྗེས་སུ་གྲྭ་པ་རྣམས་
རྒྱལ་རོལ་གཞུང་གི་གད་པ་ཞིག་ཏུ་ཆོས་ཐོག་ཚོགས་པས་ད་ལྟ་ཡང་ལྔ་མཆོད་
གད་པ་ཞེས་ཟེར། ད་ལྟའི་དགོན་པ་འདི་ནི་རབ་བྱུང་བཅུ་དྲུག་པའི་ས་སྟག་
སྟེ་སྤྱི་ལོ1938ལོར་གཡེར་གཤོང་མཁན་པོ་ངག་དབང་བློ་བཟང་རྒྱ་མཚོས་
རྟེའུ་དབུས་ཐང་དུ་གསར་འདེབས་མཛད་དེ་བདག་སྐྱོང་གནང་། དགོན་
པའི་མཚན་ལ་རྐང་ཚ་གོང་མའི་དགོན་དར་རྒྱས་ཆོས་འཕེལ་གླིང་ཞེས་གསོལ།
སྐུ་དབོན་དར་རྒྱས་ཀྱིས་མགོ་འཛིན་བྱས་ཏེ་བླ་བྲང་དང་མཆོད་ཁང་གཙོས་གྲྭ་
ཤག་བཅུ་གཉིས་གསར་བཞེངས་བྱས། གྲྭ་གྲངས་ཉི་ཤུ་ལྷག་འདུས་པས་སྔར་
སྲོལ་རྣམས་བསྐྱངས། དགོན་ས་དེ་ཡང་ཆུ་ཐག་རིང་བ་སོགས་རྐྱེན་འགའི་
དབང་གིས་རབ་རྒྱལ་ལྕགས་ཡོས་ཏེ་སྤྱི་ལོ1951ལོར་ད་ལྟའི་གནས་ས་དང་།
གྲྭ་ཤག་བཅུ་བདུན་གསར་དུ་ལས། གྲྭ་པ་སུམ་ཅུ་ལྷག་བཞུགས་པ་ཐུགས་
མཐུན་ཁྲིམས་གཙང་སྒོས་ ས་ཁྱི་སྟེ་སྤྱི་ལོ1958བར་སྔར་སྲོལ་རྣམས་རྒྱུན་
ལུགས་སུ་གནས་
སྡེ་འདིའི་རྟེན་དང་བརྟེན་པའི་སྐོར་ལ་ཆོས་ཁང་བ་གྱན་བཅོ་བརྒྱད་ཀྱི་
ནང་དུ། རྒྱལ་བའི་བཀའ་བསྟན་འགྱུར་དང་རྗེ་གསུང་འབུམ། འཇིགས་
བྱེད། འཇམ་པའི་དབྱངས། སྒྲོལ་མ། རྗེ་སྐུའི་གྱན་ཐང་། རྒྱན་དྲུག་



· 192 : མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས། །
མཆོག་གཉིས། སྨན་བླའི་ ཞིང་ བཀོད།. ཀུན་ རིག གསང་ འདུས།
གནས་བརྟན་ བཅུ་ དྲུག་ གསང་ བདག་འཁོར་ཆེན། སྒྲོལ་ མའི་ཞིང་
བཀོད། ལྟུང་བཤགས། བདེ་མཆོག དུས་འཁོར། གདུགས་དཀར།
རྒྱལ་ཆེན་བཞིའི་རྒྱུན་ཐང་བཅས་བཞུགས་ལ། ： སྤྱི་ལོ1958ལོའི་སྐབས་སུ་ད་
དུང་མཆོད་ཁང་ཆེ་ཆུང་གཉིས་དང་གྲྭ་ཤག་བཅོ་ལྔ་ཙམ་ཡོད། ཆོས་ཐོག་གི་
སྐོར་ནི། ཧོར་ཟླ་དང་པོར་སྨོན་ལམ་ཆེན་མོ་དང་། ཧོར་ཟླ་བརྒྱུད་པར་
ཀུན་རིག་སྒྲུབ་མཆོད། ཧོར་ཟླ་བཅུ་པར་ལྔ་མཆོད་བཅས་ཡོད། སྤྱི་ལོ
1986ལོར་ཆོས་དད་མང་ཚོགས་ཀྱི་རེ་བ་ལྟར་གོང་རིམ་ གྱིས་ཆོག་མཆན་
གནང་སྟེ་སྐུ་དབོན་དར་རྒྱས་ཀྱི་ཐུགས་ཁུར་འོག1987ལོར་མ་སྐྱེ་གཡས་ལུང་
དུ་གསར་བཞེངས་བྱེད་པའི་རྨང་བཏིངས་ཏེ། 1990ལོར་འདུ་ཁང་ལེགས་
གྲུབ་བྱུང་། ད་ལྟ་མཆོད་ཁང་གཅིག་དང་གྲྭ་ཤག་བརྒྱད་ཡོད་ལ། གྲྭ་པ་
བཅུ་གཅིག་ལྷག་གིས་སྔར་སྲོལ་རྣམས་རྒྱུན་འཛིན་བྱེད་པའི་སྒང་ཡིན་ནོ། །
བ་་གྲྭ་ཚང་ཕུན་ཚོགས་དར་རྒྱས་གླིང་།
སྡེ་འདི་ནི་ཁྲི་ཀ་རྫོང་སྲིད་ནས་ལྷོ་ནུབ་ཏུ་སྤྱི་ལེ་བཅུ་དྲུག་དང་ཕྱེད་ཀྱི་
སར། དེང་གི་ཧོ་ཞི་ཞང་བ་ལྟ་ཞོལ་མ་སྡེ་བར་ཆགས་པའི་དགེ་ལུགས་པའི་
སྒྲུབ་སྡེ་ཞིག་ཡིན། སྡེ་འདི་ཐོག་མར་འདེབས་མཁན་ནི་འཇའ་མོ་སྐུ་ཕྲེང་
གཉིས་པ་དཀོན་མཆོག་བསྟན་འཛིན་ཉི་མ་ཡིན་ཟེར། འཇའ་མོ་སྐུ་ཕྲེང་དང་
པོ་ངག་དབང་གྲགས་པ་རབ་བྱུང་བཅུ་གཅིག་པའི་ས་རྟ་སྟེ་སྤྱི་ལོ1678ལོར་
སྨད་པ་སྡེ་བདུན་གྱི་ནང་ཚན་འཇའ་མོ་ནས་འཁྲུངས། ཤར་སྐུ་ཕྲེང་གཉིས་
པ་ ངག་དབང་འཕྲིན་ལས་ རྒྱ་ མཚོ་ ལས་ དགེ་ ཚུལ་ སློང་ གི་ སྡོམ་ པ་ མནོས།



ཁྲི་ཀའི་བ་གྲྭ་ཚང་ཕུན་ཚོགས་དར་རྒྱས་གླིང་། 193
རོང་བོར་ ཐུགས་ གཉེར་ དང༌ རྒྱུད་གྲྭ་གསར་ཚུགས་ཀྱི་དཔོན་ སློབ་ མཛད།
དགུང་ལོ་རེ་བརྒྱད་པ་ཤིང་གླིང་སྟེ་སྤྱི་ལོ1745ལོར་གཤེགས། དེའི་སྤྲུལ་སྐུ་
འཇའ་མོ་བཙན་པོ་མར་གྲགས་པ་དཀོན་མཆོག་བསྟན་འཛིན་ཉི་མ་རབ་བྱུང་
བཅུ་གསུམ་པའི་ལྕགས་ཕག་སྟེ་སྤྱི་ལོ1791ལོར་འཁྲུངས། གོང་མ་ཏོ་བཀྲུང་
ཁྲི་ལོ་གསུམ་པར་ཤཱན་བཀཱན་ཙང་དུའི་བླ་མའི་ཆོ་ལོ་གནང་། རབ་བྱུང་བཅུ་
བཞི་བའི་སྟོད་ཙམ་ལ་ད་ལྟའི་དགོན་གནས་ཤཱཀྱའི་མཆོད་རྟེན་ཁུག་ཏུ་སྡེ་འདི་
གསར་འདེབས་མཛད། དགུང་ལོ་རེ་བཞི་བ་ཤིང་སྟག་སྟེ་སྤྱི་ལོ1854ལོར་
སྐུ་གཤེགས་སོ། །
སྡེ་འདིར་རྒྱུན་བཞུགས་ཀྱི་ཨ་ལགས་སྙིང་ངེ་དང་གཅོ། བདེ་སྐྱིད་བླ་
མ་གསུམ་གྱིས་མཐུན་རྐྱེན་བསྒྲུབས་ཏེ་དུས་གསུམ་སངས་རྒྱུས་བཞེངས། ལྷ་
སའི་ཇོ་བོའི་སྐུ་ཤའི་གསེར་བྱིན་རྟེན་དུ་ཞུས་པ་ཞལ་གསེར་དུ་ཕུལ་ཅིང་འདུ་
ཁང་བཞེངས་ཏེ་དགོན་པ་རྒྱ་བསྐྱེད། གཅོ་བླ་མ་སྐུ་ཐོག་དང་པོ་བཀྲ་ཤིས་
ལྷུན་པོའི་སྔགས་གྲྭ་པ་ཡིན་ལ་དགོན་དེའི་འཆམ་དཔོན་ཡང་ཡིན་པས། ཁོང་
གིས་གོང་བ་དང་བ་ཀྵ། འཇའ་མོ་གྲྭ་ཚང་རྣམས་སུ་འཆམ་བསླབས་ཏེ་
འཆམ་བཙུགས། གོང་སྨྲས་ཀྱི་བླ་མ་དེ་གསུམ་ལས་གཞན་སྐུ་གཞོགས་རྒྱ་ཉག་
དང་ཨ་ཐིས་ཚང་གཉིས་ཀྱང་དགོན་འདིར་ཡུན་རིང་བཞུགས། དགོན་པ་
འདིའི་རྟེན་གྱི་གཙོ་བོ་ཡང་ལྷ་ས་ནས་ཨ་མདོར་འཕུར་ཡོང་ཟེར་བའི་རྗེ་དོ་ཁ་
མའི་སྐུ་གཅིག་བཞུགས་པ་དེ་ཡིན་པར་བཤད་ལ། དེ་ལས་གཞན་པའི་སྐུ་
གསུང་ཐུགས་རྟེན་ཡང་མང་པོ་བཞུགས་པ་དུས་འགྱུར་ཡིད་སྲུབས་ཀྱི་དབང་
གིས་མེད་བརླག་ཏུ་གྱུར།
དགོན་པ་འདིའི་ཆོས་སྤྱོད་ཉམས་བཞེས་ཀྱི་རིམ་པ་ནི། རྒྱ་ལོའི་སྨོན་



་་194 མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས། – .
ལམ་ཉིན་ལྔ་དང་། ཧོར་ཟླ་བཞི་བར་སྨོན་ལམ་འཇིགས་བྱེད་བདག་འཇུག་
རྡུལ་ཚོན་དང་བཅས་ཉིན་ལྔ། ཧོར་ཟླ་དགུ་བར་མགོན་པོ་ཕྱག་དྲུག་པའི་
སྒྲུབ་ཐབས་ཏེ་གཏོར་སྒྲུབ་ཉིན་ལྔ། ཧོར་ཟླ་བཅུ་བོར་རྗེ་བདག་ཉིད་ཆེན་
པོའི་དུས་མཆོད། ཧོར་ཟླ་བཅུ་གཅིག་པའི་ཟླ་ ཧྲིལ་བོར་མ་ཎི་རིལ་སྒྲུབ་
ཧོར་ཟླ་བཅུ་གཉིས་པར་ཆོས་རྒྱལ་གཏོར་སྒྲུབ་དང་རྒྱུ་ལོ་དང་བཅུ་བར་གར་
འཚམ་བཅས་ཡོད། དགོན་པའི་སྒྲིག་འཛུགས་ནི་སྔོན་དུས་བླ་མ་ཁྲི་རབས་
རིམ་བྱོན་གྱིས་སྐྱོང་ཡང་ད་ལྟ་སྲིད་ལུགས་བཞིན་དགོན་དམངས་དོ་དམ་ཨུ་ཡོན་
ལྷན་ཚོགས་ བཙུགས་ ཏེ། དགོན་ པའི་ ཀྲུའུ་ རིན་ དང་། དགེ་ བསྐོས།
དབུ་མཛད། གཉེར་བ་བཅས་འདེམས་བསྐོ་བྱས་ནས། དགོན་པའི་བྱ་བ་
རྣམས་འགན་ལེན་བྱེད་བཞིན་ཡོད་ལ། ཆོས་དད་མང་ཚོགས་ཀྱི་རེ་བ་ལྟར་
ད་ལྟ་ཆོས་སྒོ་ཕྱེ་ནས་འདུ་ཁང་བཅས་རྟེན་བརྟེན་པ་བསྐྱར་དུ་བཞེངས་ཤིང་གྲྭ་
པ་ཉི་ཤུ་ལྷག་བཞུགས་པས་སྔར་སྲོལ་རྣམས་རྒྱུན་འཁྱོངས་བྱེད་པའི་སྐབས་
ལགས་སོ། །
སྟོང་ཆེ་གཡུང་དྲུང་གསང་སྔགས་དར་རྒྱས་གླིང་།
སྡེ་འདི་ནི་གཡུང་དྲུང་བོན་གྱི་གསང་སྔགས་ཀྱི་སྒྲུབ་སྡེ་ཞིག་ཡིན་ཞིང་།
ཁྲི་ཀ་རྫོང་སྲིད་ནས་སྤྱི་ལེ་བཅུ་གསུམ་དང་ཕྱེད་ཀྱི་སའི་སྦ(སྦྲ) སར་སྡེ་བར་
ཆགས་ཡོད། སྡེ་འདི་ཐོག་མར་འདེབས་མཁན་ནི། ཀླུ་བོན་ཡེ་ཤེས་སྙིང་
བོའི་སྤྲུལ་བར་གྲགས་པའི་སོག་བཙུན་སྟོན་པ་ཡེ་ཤེས་ཡིན། ཁོང་རབ་བྱུང་
ལྔ་བའི་ནང་ཁྱུང་མོ་སོག་སྡེ་རུ་འཁྲུངས། གཡས་རུ་དབེན་པ་ལ་སོགས་པའི་
གྲྭ་སར་འགྲིམས། བུ་སྟོན་མཐའ་བྲལ་བསོད་ནམས་རྒྱལ་མཚན་གྱིས་གཙོས་



ཁྲི་ཀའི་སྟོང་ཆེ་གཡུང་དྲུང་གསང་སྔགས་དར་རྒྱུས་གླིང་།
• 195་
དམ་པ་མང་པོར་བསྟེན་ཏེ་གདུལ་བྱ་མདོ་སྨད་ན་ཡོད་པར་ལུང་བསྟན་ པ་་
བཞིན་ཕྱོགས་འདིར་ཕེབས། ཁོང་གི་སྐུ་མཆེད་ཧོར་རྗེ་པདྨ་རྒྱལ་ཟེར་བ་ཁྲིད་
ཡོང་བའི་རྒྱུད་ལས་སྟོང་ཆེ་དཔོན་ཚང་གི་དཔོན་རྒྱུད་བྱུང་། བླ་དཔོན་འདི་
གཉིས་ཀྱི་རིང་ལ་སྡེ་འདིའི་རྨང་བཏིངས་ཏེ། གཟེ་མའི་ལྷ་ཁང་བྱ་འདབ་
སུམ་བརྩེགས་ ཅན་བཞེངས་པའི་ནང་རྟེན་དུ། གྲལ་མགོ་ན་དུས་གསུམ་
སངས་རྒྱས་མཚན་ལྡན་ཁྱེའུ་བཞི་དང་། རྩིག་འགྲམ་གཡས་གཡོན་གཉིས་སུ་
དགྲ་བཅོམ་སེམས་དཔའི་བརྒྱུད་དང་སྟག་ལྷ་སྤུ་གྲི་དམར་པོ་གཉིས། སྒོ་ཆེན་
ནང་ལོགས་ཀྱི་གཡས་ན་སྲིད་རྒྱལ་དང་གཡོན་ན་བྲག་བཙན་གཡུང་དྲུང་དགྲ་
འདུལ་བཅས་འབག་སྐུ་ཚེ་བ་ཉེར་གཅིག་བཅས་བཞུགས། ནང་གི་ལྡེབས་
རིས་ཀྱི་སྐོར་ལ་ཞི་ལྷ་དང་ཁྲོ་བོའི་ལྷ་གྲངས་རིག་འཛིན་མ་ཁའ་འགྲོའི་སྐོར་གྱི་ཕྱི་
ནང་གི་དཀྱིལ་འཁོར་ལ་སོགས་རྟེན་མང་པོ་དང་། བར་ཁྱམས་གཡས་གཡོན་
རྒྱབ་བཅས་ན་དཔའ་མོ་ཉི་ཤུ་རྩ་བདུན་གྱི་ལྡེབས་རིས་དང་། མདུན་གྱི་སྒོ་
སྟེང་ན་འཕགས་པའི་གནས་བརྟན་བཅུ་དྲུག་དང་འདབས་ན་རྒྱལ་ཆེན་རིགས་
བཞི་སོགས་བཞུགས། །
སྡེ་འདི་སྐྱོང་བའི་ཁྲི་རབས་རིམ་བྱོན་གྱི་ལོ་རྒྱུས་ཁྱུང་མོ་གྲྭ་ཚང་གི་ལོ་རྒྱུས་
སྐབས་མིང་ཙམ་བཀོད་ཟིན་པས་འདིར་བསྐྱར་ཟློས་མ་བྱས། མདོར་ན་བྱུང་
མོ་སྐུ་རབས་བཅོ་བརྒྱད་དང་སྟོང་ཆེ་དཔོན་པོ་དབང་དངོས། གཡུང་དྲུང་
བསྟན་པ། དབང་རྒྱལ། ནམ་མཁའི་རྒྱལ། ཀུན་བཟང་སྐྱབས་སོགས་
དཔོན་རབས་བཅོ་བརྒྱད་ཀྱི་རིང་ཞིག་གསོ་དང་འཛུགས་སྐྲུན་བྱས་ཏེ་དར་རྒྱས་
ཆེ་ཡང་དམངས་གཙོ་བཅོས་བསྒྱུར་དང་རིག་གསར་སྐབས་སུ་ལྷག་མེད་དུ་
འཇིག་གོ །



， 196，
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ཆོས་ཐོག་གི་སྐོར་ལ། ཧོར་ཟླ་དང་པོར་ཁྲོ་བོ་བརྒྱ་འདོན་དང་གཟེ་མ་
སྟོང་འདོན་གྱི་སྒྲུབ་མཆོད། ཧོར་ཟླ་བཞི་བའི་ནང་གཏེར་སྒྲུབ། ཧོར་ཟླ་
བརྒྱད་པར་ཚོགས་འཁོར། ཧོར་ཟླ་བཅུ་བར་གཟེ་མ་ སོགས་ལོ་རེར་དུས་
ཚིགས་བཞི་ལ་སྒྲུབ་ཆེན་བཞི་ཆག་མེད་དུ་བྱའོ། །
ཆོས་དད་རང་དབང་གི་སྲིད་ཇུས་དངོས་འབེབས་བྱས་རྗེས། དད་
ལྡན་མང་ཚོགས་ཀྱི་རེ་བ་ལྟར། དབོན་པོ་དབང་ཆེན་འབུམ་གྱིས་འགོ་འཛིན་
བྱས་ཏེ། སྤྱི་ལོ1986ལོ་ནས་1992ལོའི་བར་གཟེ་མའི་ལྷ་ཁང་རྟེན་དང་
བརྟེན་པ་རྣམས་ལེགས་གྲུབ་བྱུང་སྟེ། སྒྲུབ་ཆེན་བཞི་སོགས་སྔར་སྲོལ་ཇི་
བཞིན་སྐྱོང་བའི་སྐྱབས་ལགས་སོ། །
སྟོང་ཆེ་རྒྱ་ཐང་ལྷ་ཁང་།
ལྷ་ཁང་འདི་ནི་ཁྲི་ཀ་རྫོང་མཁར་ནས་ལྷོ་ནུབ་ཕྱོགས་སུ་སྤྱི་ལེ་བཅོ་ལྔའི་
མཚམས་ཀྱི་མཆོག་པོ་སྒང་ཟེར་བའི་རྩྭ་རུ་གནས་ཡོད། ལྷ་ཁང་འདི་ཐོག་
མར་རབ་བྱུང་དྲུག་པའི་ནང་བོན་སོག་བཙུན་སྟོན་པ་ཡེ་ཤེས་རྒྱལ་མཚན་དང་
སྟོང་ཚེ་དཔོན་པོ་ཧོར་ཅོག་པདྨ་རྒྱལ་གཉིས་གཙོ་བྱས་ཏེ་བཞེངས་པར་གྲགས།
ལྷ་ཁང་འདིར་སོ་ཕག་དང་ཤིང་ལས་གྲུབ་པའི་ཁང་བ་གྱོན་ཉེར་བཞི་ཡོད་ལ།
ལྷ་ཁང་ནང་དུ་ཁྲི་ཀའི་ཡུལ་གྱི་ལྷ་ཆེན་པོ་གསུམ་དུ་གྲགས་པའི་ཨེར་ལང་དང
(ཁ་སྐད་དུ་རི་ལང་ཡང་ཟེར) ཡུལ་ལྷ། རྒྱུ་ཐང་གསུམ་ལས། རྒྱུ་ཐང་གི་
འབག་སྐུ་དང་གྱོན་ཐང་སོགས་བཞེངས་ཡོད་པ་ཞིག་ཡིན། སྤྱི་ལོ1958ལོའི་
ཡར་སྔོན་དུ་ལོ་རེའི་ཧོར་ཟླ་བཞི་བའི་ཚེས་བཞི་ནས་དྲུག་བར་ཉིན་གསུམ་གྱི་
རིང་ལྷ་རྩེ་རྒྱ་ཆེན་པོ་བྱེད་པས་ ཐག་ཉེ་རིང་ཀུན་གྱི་རྒྱ་བོད་ཧོར་སོག་གི་མི་



ཁྲི་ཀའི་འཇའ་མོ་གྲྭ་ཚང་བདེ་ལེགས་ཆོས་གླིང་།
• 197 •
-
-
---
རིགས་རྣམས་འདུས་ནས་ཕྱག་འཚལ་བ་དང་མཆོད་བཀུར་བྱེད་པ་དང་ཆབས་
ཅིག གླུ་ལེན་གར་རྩེད་ཀྱི་དུས་ཆེན་ལ་རོལ་བའི་སྲོལ་རྒྱུན་ཡོད་ན་ཡང་ང་
བརྒྱད་དང་རིག་གསར་སྐབས་ལྷ་ཁང་གཙོ་བྱས་དེ་དག་ཐམས་ཅད་འཇིག་པར་
གྱུར་ཏོ། །
ཏང་གི་མི་རིགས་ཆོས་ལུགས་ཀྱི་སྲིད་ཇུས་དངོས་འབེབས་དང་ལག་
བསྟར་བྱས་རྗེས། རྒྱ་ཆེའི་མང་ཚོགས་ཀྱི་རེ་འདོད་ལྟར་འབྲེལ་ཡོད་མི་སྣ་རྩ་
འཛུགས་བྱས་ཏེ། སོ་ཕག་དང་ཤིང་ལས་གྲུབ་པའི་ལྷ་ཁང་གྱན་བཅུ་གཅིག་
བཞེངས་པའི་ནང་དུ་རྒྱ་ ཐང་གི་ལྷ་ སྐུ་གཅིག་ བཅས་ བཞེངས་གྲུབ་བྱུང་ལ་
ད་ལྟ་ཟླ་རེའི་ཚེས་གཅིག་དང་བརྒྱད། བཅོ་ལྔ་བཅས་ལ་རྒྱ་ཆེའི་དད་ལྡན་
མང་ཚོགས་ལྷ་ཁང་དུ་འོངས་ནས་ཕྱག་འཚལ་བ་དང་མཆོད་པ་སོགས་ཀྱི་བྱ་
འགུལ་སྤེལ་བཞིན་པའི་སྐབས་ལགས་སོ། །
འཇའ་མོ་གྲྭ་ཚང་བདེ་ལེགས་ཆོས་གླིང་།
སྡེ་འདི་ནི་ཁྲི་ཀ་རྫོང་སྲིད་ནས་ ལྷོ་བྱང་དུ་ སྤྱི་ལེ་ བདུན་གྱི་མཚམས།
དེང་གི་ཧོ་ཞི་ཞང་སྤྱང་ཚང་མ་སྡེ་བའི་ཁོངས་སུ་ཡོད་པའི་དགེ་ལུགས་པའི་སྒྲུབ་
སྡེ་ཞིག་ཡིན། སྡེ་འདི་ཐོག་མར་འདེབས་མཁན་ནི་འཇའ་མོ་ངག་དབང་
གྲགས་ པ ( སྤྱི་ལོ1678-1745)ཡིན་ པས། དགོན་པའི་མཚན་ལ་
འཇའ་མོ་གྲྭ་ཚང་ཞེས་ཐོགས། དེའི་སྤྲུལ་སྐུ་འཇའ་མོ་བཙན་པོ་མར་གྲགས་
པ་ དཀོན་ མཆོག་ བསྟན་ འཛིན་ ཉི་ མ་ རབ་ འདོད་ ལྕགས ཕག་ སྟེ་ སྤྱི་ལོ
1791ལོར་སྒོ་མེ་རྡོ་ར་རུ་འཁྲུངས། འདིའི་རིང་ལ་གདུགས་དཀར་རི་བོའི་
འདབས་ནས་དེང་སྐབས་གྲྭ་ཚང་རྙིང་བ་ཟེར་བའི་སར་དགོན་གནས་སྤོས།



• 198： མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
དགུང་ལོ་རེ་བཞི་བ་ཤིང་སྟག་སྟེ་སྤྱི་ལོ1854ལོར་གཤེགས། དེའི་སྤྲུལ་སྐུ་
མཁས་བཙུན་བསྟན་འཛིན་རྒྱ་མཚོ་མེ་ འབྲུག་ སྟེ་སྤྱི་ལོ1856ལོར་རུ་སྡུན་
དཔོན་ཚང་དུ་འཁྲུངས། འདི་བའི་རིང་རྐུན་ཇག་སོགས་ཀྱི་རྐྱེན་ལས་དགོན་
གནས་ད་ ལྟའི་གནས་ འདིར་ སྤོས། དགོན་ པའི་ རྟེན་ བརྟེན་ པ་ གསར་
བཞེངས་གྲུབ་ནས་རིང་བོ་མ་ལོན་པར་མེ་ཡོས་ཏེ་སྤྱི་ལོ1867ལོར་ཁ་ཆེ་ཟིང་
འཁྲུག་གི་གཏོར་བཤིག་ཐེབས། འདི་སྐུ་ན་ཕྲ་བས་ཐར་ཤུལ་དགེ་འདུན་ཆོས་
སྐྱོང་རྒྱ་མཚོས་མཐུན་རྐྱེན་སྦྱར་ཏེ་ཉམས་གསོ་བྱས་ནས་ང་བརྒྱད་བར་གནས་
སོ། ། དེའི་སྤྲུལ་སྐུ་བྱ་སྟོད་སྨར་ཁམས་ནས་འཁྲུངས། འདི་བ་རྐྱེན་འགའ་
ཡིས་འཛིན་བཟུང་ཐེབས་དུས་ཁྲི་ཀའི་ཡུལ་ལྷས་འཕྲིན་ལས་ཚུལ་བཞིན་སྒྲུབ་
པའི་ལོ་རྒྱུས་སོགས་བཤད་རྒྱུན་མང་། དེའི་སྤྲུལ་སྐུ་འཇམ་དབྱངས་རྒྱ་མཚོ་
སྒོ་མེ( ཞིན་ཧེ)རུ་སྤྱི་ལོ1938ལོར་འཁྲུངས་པ་ད་ལྟ་བཞུགས་པ་འདིའོ། །
སྔོན་དུས་ཀྱི་རྟེན་དང་བརྟེན་པའི་སྐོར་ལ། འདུ་ཁང་གྱན་བདུན་
ཅན་དང་ཆོས་ར། རྔ་ཁང་བཅས་པ། དེ་དག་གི་ནང་དུ་སྐུ་གསུང་ཐུགས་
རྟེན་མང་པོ་བཞུགས། གཞན་ཡང་གནས་ཆུང་ ཁང་ དང་ ཡུལ་ ལྷ་ཁང་།
འཇའ་མོ་སྐར་བ། ཁྲི་རྒན་བླ་བྲང་། དགའ་ལྡན་བླ་བྲང་། གྲྭ་ཤག་བརྒྱ་
དང་བཅུ་ལྷག་ཡོད་པ་ང་བརྒྱད་དང་རིག་གསར་སྐབས་འཇིག་གོ །
ཆོས་ཐོག་གི་སྐོར་ལ། ཧོར་ཟླ་དང་པོར་སྨོན་ལམ་ཆེན་མོ་ཉིན་བདུན།
ཚེས་བཅུ་གསུམ་ཉིན་ཆོས་སྐྱོང་གི་འཆམ། བཅུ་བཞི་ཉིན་གོས་སྐུ་བཤམས་པ།
བཅོ་ལྔའི་ཉིན་མགོན་ པོ་ རྡོ་རྗེའི་འཆམ་བཅས་ཡོད། - ཧོར་ ཟླ་ བཞི་ བར་
འཇིགས་བྱེད་བདག་འཇུག་ཉིན་ལྔ། ཧོར་ཟླ་དྲུག་པའི་བཅོ་ལྔ་ནས་བཟུང་
དབྱར་གནས། ཧོར་ཟླ་དགུ་བར་གནས་བཅུ་ཕྱག་མཆོད་ཉིན་ལྔ། བཅུ་



ཁྲི་ཀའི་ཧོར་ལྟའི་གྲྭ་ཚང་བསམ་གཏན་དགའ་ལྡན་གླིང༌།
:199 .
བར་ལྔ་མཆོད་ཉིན་ལྔ། ཚེས་ཉེར་དགུའི་ཉིན་ཆོས་སྐྱོང་གི་འཆམ་གཏོར་རྒྱུག་
དང་བཅས་པ། ཧོར་ཟླ་བཅུ་གཉིས་པར་གཏོར་སྒྲུབ་ཉིན་བདུན་བཅས་ཆོ་
གའིཕྱག་ལེན་རྭ་རྒྱའི་དགོན་དང་མཐུན་ནོ། ། དགོན་པར་སྡོང་ར་གསུམ་
དང་སིལ་སྟོང་བཅོ་ལྔ་ཙམ། སྡོང་བོ་ཆིག་སྟོང་བཞི་བརྒྱ་ལྷག འཇའ་མོ་
སྒར་བར་སྡོང་བོ་བརྒྱད་བརྒྱ་ལྷག་དང་ས་ཞིང་མུའུ་བརྒྱ་དང་བདུན་ཅུ་ལྷག་
ཡོད་པ་དུས་འགྱུར་དབང་གིས་མིང་གི་ལྷག་མར་བཏང༌། སྔོན་གྱི་སིལ་ར་
དང་སྡོང་བོ་འགའ་ད་ལྟ་ཕྱིར་སྤྲོད་བྱས་ཡོད་པ་དགོན་འདིའི་དཔལ་འབྱོར་གྱི་
ཐོན་ཁུངས་གཙོ་བོ་ཡིན། ཏང་གི་ཆོས་ལུགས་དད་མོས་རང་དབང་གི་སྲིད་
ཇུས་དངོས་འབེབས་བྱས་རྗེས། ཆོས་དད་མང་ཚོགས་ཀྱི་རེ་འདུན་ལྟར་
དགོན་པའི་ཆོས་སྒོ་ཕྱེ་སྟེ་བསྐྱར་བཞེངས་དང་། དགོན་དམངས་ཨུ་ཡོན་ལྷན་
ཚོགས་ཀྱི་ཀྲུའུ་རིན་འཇའ་མོ་འཇམ་དབྱངས་རྒྱ་མཚོ་དང་ཀྲུའུ་རིན་གཞོན་པ་ཁྲི་
རྒན་ཚང་གཙོས་བླ་གྲྭ་བཅུ་ཕྲག་གཅིག་གིས་སྔར་སྲོལ་རྣམས་ལུགས་བཞིན་སྐྱོང་
བའི་སྐབས་ལགས་སོ། །
ཧོར་ཀྱཱའི་གྲྭ་ཚང་བསམ་གཏན་དགའ་ལྡན་གླིང་།
དགོན་སྡེ་འདི་ནི་ཁྲི་ཀའི་རྫོང་མཁར་ནས་ནུབ་བྱང་ཕྱོགས་སུ་སྤྱི་ལེ་
བཞིའི་སར། ཧོར་ཀྱཱ་སྡེ་བའི་ཉེ་འགྲམ་དང་རྨ་ཆུའི་བྱང་འགྲམ་དུ་ཆགས་
ཡོད། གྲུབ་མཐའ་ནི་རི་བོ་དགེ་ལུགས་པའི་སྒྲུབ་སྡེ་ཞིག་ཡིན་ཞིང་སྐུ་འབུམ་
བྱམས་པ་གླིང་གི་དགོན་ལག་ཡིན། སྡེ་འདི་ཐོག་མར་མི་ཉག་བློ་གྲོས་དར་
རྒྱས་ཀྱིས་རབ་ཉིའི་དཀྱིལ་ཙམ་ལ་ཡ་གི་ཐང་ཞེས་པའི་སར་བཏབ། ལོ་ལྔ་
བཅུ་ལྷག་གི་རྗེས་ཁ་ཆེའི་ཟིང་འཁྲུག་གིས་གཏོར་བཅོམ་བྱས། གྲྭ་པ་རྣམས་



: 200 •
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
མཆོད་རྟེན་སྐྱེ་དགོན་པར་ཞུགས། དེའི་རྗེས་སུ་ཧོར་ཀྱཱའི་དཔོན་ཚང་ནས་
འཁྲུངས་པའི་ཨ་ཀྱཱ་འཇམ་དབྱངས་རྒྱ་མཚོས(སྤྱི་ལོ1768—1816)སྔར་
གྱི་གྲྭ་པ་རྣམས་ཕྱིར་ཞུས་ཏེ། འཁོར་ལོ་སྒང་ཟེར་བའི་རི་རྩེར་དགོན་པ་
བསྐྱར་འདེབས་མཛད་དེ་མཚན་ལ་བསམ་གཏན་རབ་རྒྱས་དགའ་ལྡན་གླིང་
ཞེས་གསོལ། དེ་ནས་བཟུང་ཨ་ཀྱཱ་སྐུ་ཕྲེང་རིམ་བྱོན་གྱིས་ སྡེ་འདིར་ བརྩེ་
གཟིགས་ཆེན་པོ་གནང་ཞིང་ཨ་ཀྱཱ་འཇམ་དབྱངས་རྒྱ་མཚོས་ཨ་ལགས་ཆ་ཧོར་
ཚང་ཁོང་གི་སྐུ་ཚབ་ཏུ་བཞག་སྟེ་རིམ་པར་བསྐྱངས། འདི་བ་སྨད་སོག་ཆ་
ཧར་ས་ཆའི་དགོན་པ་ཞིག་གི་བླ་མ་ཡིན་ལ་ཨཀྟ་འཇམ་དབྱངས་རྒྱ་མཚོ་ཡུལ་
དེར་ཕེབས་དུས་སོག་ཡིག་གི་དགེ་རྒན་དུ་བསྟེན། ཕྱིས་ཁོང་དང་ལྷན་དུ་སྐུ་
འབུམ་དུ་ཕེབས་ནས་སྡེ་འདིར་བདག་སྐྱོང་བྱེད་པར་མང་གས། དེའི་སྤྲུལ་སྐུ་
ཧོར་ཀྱུའི་དཔོན་ཚང་བར་མར་འཁྲུངས། སླར་སྨད་སོག་རང་སྒར་དུ་ཕེབས།
དགུང་ལོ་བདུན་ཅུ་ལྷག་བཞེས་སྐབས་སྐུ་གཤེགས། དེའི་སྤྲུལ་སྐུ་ཧོར་ཀྱཱའི་
དཔོན་ཚང་དུ་འཁྲུངས། ཨ་ཀྱཱ་རིན་པོ་ཆེས་ངོས་འཛིན་གནང་སྟེ་མཚན་ལ་
འཇམ་དབྱངས་ཆོས་འཕེལ་ གསོལ། དགུང་ལོ་ལྔ་བཅུའི་སྟེང་སྟོང་སྐོར་
དགོན་པའི་ཁྲིར་ལོ་གསུམ་བཞུགས། དགུང་ལོ་རེ་བདུན་སྟེང་སྐུ་གཤེགས།
དེའི་སྤྲུལ་སྐུ་ཨ་རོལ་བློ་བཟང་བསྟན་པའི་རྒྱལ་མཚན་དང་སྟོང་སྐོར་ཚང་གཉིས་
ཀྱིས་ངོས་འཛིན་གནང་། དགུང་ལོ་དྲུག་གི་སྟེང་ཁྲི་སར་བཀོད་ནས་བསྟན་
འགྲོའི་དོན་དུ་འཚོ་བཞུགས་ཀྱི་སྐབས་ལགས་སོ། ། དེ་ལས་གཞན་དགོན་པ་
འདིའི་ཁྲི་བ་རྒྱ་ཀྱུའི་ཞབས་དྲུང་སྐུ་ཕྲེང་གསུམ་ཙམ་སོང་བའི་ཐོག་མ་འོ་ཇ་སྐེའི་
ཨ་ཁུ་ངག་དབང་ཚང་ནས་འཁྲུངས། གཉིས་པ་རྒྱ་ཀྱུའི་ཚོ་བར་འཁྲུངས།
གསུམ་པ་འགག་ཚང་གི་ཡབ་པདྨ་དབང་རྒྱལ་དང་ཡུམ་མཚོ་མོ་གཉིས་ཀྱི་སྲས་



བསམ་པ་
ཁྲི་ཀའི་ཧོར་ཀྱཱའི་གྲྭ་ཚང་བསམ་གཏན་དགའ་ལྡན་གླིང་༑ ： 201，
བའཁྲུངས། ང་བརྒྱད་ལོར་སྐུ་གཤེགས་སོ། །
རྟེན་བཞེངས་ཀྱི་སྐོར་ལ། འདུ་ཁང་གི་བཟོ་བཀོད་ཕུན་སུམ་ཚོགས་
ཞེང་ནང་དུ་རྟེན་བྱིན་ཅན་མང་པོ་དང་མཆོད་རྫས་ཆེ་ཕྲ་སྣ་ཚོགས་བཞུགས།
བྱམས་ཁང་ཆེན་མོ་ཉིས་ཐོག་གྱོ་མོའི་རྒྱ་ཕིབས་ལ་གསེར་ཏོག་གིས་བརྒྱན་པའི་
ནང་བྱམས་སྐུ་གཙོ་བྱས་གྱོན་ཐང་སྣ་ཚོགས་དང༌། མཆོད་ཆས་རྩ་ཆེན་ཨ་ཀྱཱ་
བསྟན་པའི་དབང་ཕྱུག་བསོད་ནམས་རྒྱ་མཚོའི(སྤྱི་ལོ1871--1909)མ་
ཡུམ་ལྕགས་མོ་སྐྱིད་ཀྱིས་བཞག་པའི་གསེར་ཀོང་རྒྱ་མ་གང་དང་སྲང་བརྒྱད་ཅན།
གཞན་དངུལ་ཟངས་སོགས་ཀྱི་མཆོད་རྫས་མང་པོ་བཞུགས་སོ། །
ཆོས་ཐོག་གི་སྐོར་ལ། ཧོར་ཟླ་དང་པོར་ཆོ་འཕྲུལ་སྨོན་ལམ་ཉིན་བཅུ།
གསུམ་པར་ཀུན་རིག་སྒྲུབ་མཆོད་ཉིན་བདུན། བཞི་བའི་ནང་མཆོད་པ་ཉིན་
བརྒྱད། དྲུག་པའི་བཅོ་ལྔ་ནས་དབྱར་གནས། དགུ་བར་གཏོར་སྒྲུབ།
རྟ་མགྲིན་དང་སེང་གདོང་གཉིས་ཀྱི་གཏོར་ཟློག ་ བཅུ་བར་ལྔ་མཆོད་ཉིན་
དྲུག་བཅས་ཡོད། སྔོན་དུས་དགོན་པར་བདག་དབང་ཡོད་པའི་ས་ཞིང་མུའུ་
ཉིས་བརྒྱ་ཙམ་དང་སྡོང་ར་མུའུ་དྲུག་བརྒྱ་ཙམ། རང་བྱུང་ནགས་ཚལ་མུའུ་
ཚིག་ སྟོང༌ ལྷག་ ཡོད་ པ་ རྣམས་ དམངས་ གཙོ་ བཅོས་ བསྒྱུར་ བྱས་ རྗེས
8066དམག་དཔུང་གི་ཞིང་སར་གྱུར་ཏོ། །
ཏང་གི་སྲིད་ཇུས་བཟང་པོ་དངོས་འབེབས་བྱས་རྗེས་ཆོས་དད་མང་
ཚོགས་ ཀྱི་ དད་ སྟོབས་ ཀྱིས་ འདུ་ ཁང༌ རྒྱན་ ལྔ་ དང་ རྟེན་ བཞེངས་ བཅས་
1989ལོར་ལེགས་གྲུབ་བྱུང་སྟེ། གྲྭ་པ་བཅུ་ཕྲག་གཅིག་ལྷག་གིས་སྔར་སྲོལ་
རྣམས་ཉམས་གསོ་ཅི་ཐུབ་བྱེད་བཞིན་པའི་སྐབས་ལགས་སོ། །



• 202 •
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ཧོར་ཀྱཱའི་སྔགས་ཁང་།
སྔགས་ཁང་འདི་ནི་ཁྲི་ཀ་རྫོང་མཁར་ནས་ནུབ་ཕྱོགས་སུ་སྤྱི་ལེ་གསུམ་གྱི་
སར། ཧོར་ཀྱཱ་སྡེ་བར་ཆགས་ཡོད། སྔགས་ཁང་འདི་ཆགས་པའི་ལོ་རྒྱུས་
ནི། སྔོན་ཆོས་རྗེ་དོན་གྲུབ་རིན་ཆེན་གྱིས་བྱ་ཁྱུང་གི་དགོན་གནས་བཙལ་ཏེ་
ཕེབས་སྐབས། ཡུལ་འདིའི་ཐང་ནག་ཀློད་ཅེས་པར་ཐུགས་རྗེ་ཆེན་པོའི་ལྷ་
ཁང་ཞིག་བཞེངས་ཏེ། མི་སྐྱ་ཕོ་མོ་ད་གེ་ལམ་ལ་བཀོད་དེ། མ་ཎི་འདོན་པ་
དང་མཆོད་པ་འབུམ་ཐེར་ཕུལ། མ་ཎི་ཁང་བཞེངས་པའི་སྲོལ་བཙུགས།
རྗེས་ནས་ཉམས་རྒུད་ཙམ་ལས་རྩ་མེད་དུ་མ་སོང་བར་མ་ཎི་སྨྱུང་གནས་ཀྱི་དགེ་
རྒྱུན་ཇེ་འཕེལ་ལ་སོང་། རིམ་གྱིས་རབ་བྱུང་བཅུ་གཅིག་པའི་ནང་དུ་སྟོང་
སྐོར་མདོ་རྒྱུད་རྒྱ་མཚོས་གནས་སྤོས་ཏེ་སྔགས་ཁང་གྱན་གསུམ་བཞེངས། རྡོ་
མགྲིན་གསང་སྒྲུབ་ཉིན་བདུན་གྱི་སྔགས་སྒྲུབ་བཙུགས་པས་སྔགས་སྡེ་རུ་གྱུར།
ཏིང་ཀྱཱ་སྐུ་ཕྲེང་གཉིས་པ་ཀུན་བཟང་བསྟན་པའི་ཉི་མས་ནང་རྟེན་ཇོ་བོ་ཡབ་
སྲས་ལ་རབ་གནས་མཛད། དེའི་རྗེས་སྐྱབས་མགོན་ཞབས་དཀར་བ་ཁྲི་ཀའི་
ཇོ་བོར་རྟེན་མཇལ་དུ་ཕེབས་སྐབས། འདི་གར་ཕེབས་ཏེ་འདུ་ཁང་ལ་རབ་
གནས་དང་དབང་ལུང་སོགས་གནང་
། ཁོང་འདུ་ཁང་གི་གཡས་ཟུར་དུ་རྡོ་
ཕ་བོང་ཞིག་ཡོད་པའི་སྟེང་བཞུགས་ནས། སྔགས་ཁང་གསར་བཞེངས་བྱེད་
སྐབས་རྡོ་འདིའི་སྟེང་འོད་དཔག་མེད་ཀྱི་སྐུ་ཞིག་བཞེངས་ན་སྔགས་རབས་བར་
མ་ཆད་པར་བྱང་སེམས་ཀྱི་སྐྱེ་བ་རེ་འབྱོན་པར་ལུང་བསྟན། དེའི་རྗེས་ཏིང་
ཀྱཱ་སྐུ་ཕྲེང་གསུམ་པ་བདུད་འདུལ་རྡོ་རྗེ་བྱོན་ཏེ་བཀའ་བརྒྱད་བདེ་གཤེགས་
འདུས་ཆེན་གྱི་དབང་ལུང་གནང་། ཉིན་བདུན་གྱི་སྔགས་སྒྲུབ་བཙུགས།



ཁྲི་ཀའི་རྡོར་དགོན་ཐོས་བསམ་འཕེལ་རྒྱུས་གླིང་།
• 203 •
འདི་ཉིད་རིགས་བདག་ཏུ་བཀུར་ནས་འགྲིག་ལམ་སྨིན་གྲོལ་གླིང་དང་བསྟུན།
གཞན་ཡང་སྐུ་གཞོགས་ཧོར་ཚང་ཡང་འདིར་བྱོན་ནས་ཡུན་རིང་བཞུགས་པས།
རྣམ་པ་འདི་གཉིས་སྔགས་ཁང་འདི་ལ་སྐུ་དྲིན་ཤིན་ཏུ་ཆེ་ཞིང་ཐུགས་སྲས་
སུའང་སྐྱེས་བུ་དམ་པ་འགའ་རེ་བྱུང་ནས་སྔར་སྲོལ་ལེགས་ པར་བསྐྱངས་
ཞབས་དཀར་ཚོགས་དྲུག་རང་གྲོལ་གྱི་ལུང་བསྟན་ལྟར་འདུ་ཁང་རྒྱུན་ལྔ་དང་།
འོད་དཔག་མེད་ཀྱི་གཡས་གཡོན་དུ་ཨོ་རྒྱན་རིན་པོ་ཆེ་དང་ཐུགས་རྗེ་ཆེན་པོའི་
དཀྱིལ་འཁོར་བཅས་སྤྱན་གསུམ་དུ་གང་བ་བཞེངས། གཞན་ཡང་ནང་རྟེན་
ལ་སྐུ་གཞོགས་ཧོར་ཚང་གིས་གནང་པའི་ལྷ་མོ་རེ་མ་ཏིའི་ཞལ་ཐང་། ་ ཞྭ་ནག་
ཧོར་ཁ། ཏིང་ཀྱུ་བདུད་འདུལ་རྡོ་རྗེས་གནང་བའི་སྦུབ་ཆ་བཅས་བཞུགས།
སྔགས་ཁང་འདིའི་ཆོས་ཐོག་གི་སྐོར་ལ། ཧོར་ཟླ་དང་པོར་ཚོགས་ཉིན་ལྔ་
དང་ཧོར་ཟླ་གསུམ་པར་ཕུར་བ་ཉིན་བདུན། ཧོར་ཟླ་བཞི་བར་མཆོད་པ་
ཉིན་གཅིག་དང་ཨོ་རྒྱན་རིན་པོ་ཆེའི་སྟོང་མཆོད་ཉིན་གཉིས། ཧོར་ཟླ་ལྔ་
བར་པདྨ་གར་དབང་ཉིན་གསུམ། ཧོར་ཟླ་བརྒྱད་པར་བཀའ་བརྒྱད་ཉིན་
བརྒྱུད། ཧོར་ཟླ་དགུ་བར་སེང་གདོང་བདུད་དྲག་ཉིན་བདུན། ཧོར་ཟླ་
བཅུ་བར་རྟ་མགྲིན་གསང་སྒྲུབ་ཉིན་བདུན་བཅས་ཡོད། ད་ལྟ་སྔགས་པ་སུམ་
ཅུ་ལྷག་གིས་ཉམས་གསོ་དང་རྒྱུན་འཁྱོངས་བྱེད་བཞིན་མཆིས་སོ། །
རྡོར་དགོན་ཐོས་བསམ་འཕེལ་རྒྱས་གླིང་།
དགོན་སྡེ་འདི་ནི་ཁྲི་ཀ་རྫོང་སྲིད་ཀྱི་ནུབ་བྱང་མཚམས་སུ་སྤྱི་ལེ་བཅུ་ལྷག་
གི་སར། རྡོ་རི་ཚང་ཞེས་པའི་སྡེ་བར་ཆགས་ཡོད་ཅིང་། དགེ་ལུགས་པའི་
སྒྲུབ་སྡེ་ཞིག་ཡིན། སྒྲུབ་སྡེ་འདི་ཐོག་མར་རྗེ་བཙུན་བློ་མ་ཅོག་རོང་བཤད་



： 204，
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
སྒྲུབ་རྒྱ་ མཚོས་ རབ་ དྲག་ ས་ གླང་ སྟེ་ སྤྱི་ལོ 1649ལོར་ བཏབ་ པར་ བཞེད།
འདིའི་སྐུ་ཕྲེང་རིམ་བྱོན་ནི་སྐུ་ཐོག་དང་པོ་ཁམས་ཕྱོགས་ཀྱི་ཟླ་གྲགས་ཟེར་བའི་
མཁས་པ་ཆེན་པོ་ཞིག་མཚོ་སྔོན་དུ་བྱོན་ནས་འཕྲིན་ལས་ རྒྱས་ཤིང་འོ་ བྲན་
དཔལ་གྱི་དབང་ཕྱུག་གི་སྐུ་སྐྱེ་ཡིན་ཟེར། དེའི་སྤྲུལ་སྐུ་ཅོག་རོང་བླ་མ་ངས་
དབང་བཤད་སྒྲུབ་རྒྱ་མཚོ་ཞེས་པ་སྟེ། འདིས་ཁྲི་ཀའི་ཅོག་རོང་དང་རྡོ་རི་
དགོན་པ་གཉིས་བཏབ་ཟེར། དེའི་སྤྲུལ་སྐུ་སྒེར་སྡེ་ཏཱ་ལེ་ཧོ་ཐོག་ཐུ་སྐལ་
བཟང་ཐུབ་བསྟན་རབ་རྒྱས་རྒྱ་མཚོ་རབ་འདོད་ཤིང་བྱི(སྤྱི་ལོ1804)ལོར་སྐུ་
འབུམ་གྱི་ཁྲིར་བཞུགས། དེའི་སྤྲུལ་སྐུ་ཞིག་འཁྲུངས་པ་མཚོ་སྔོན་དུ་བཞུགས་
ཏེ་གཤེགས། དེའི་སྤྲུལ་སྐུ་རབ་བྱུང་བཅོ་ལྔ་བར་འཁྲུངས་པ་ཆུ་བཟང་དགོན་
པ་དང་སྒར་སྡེ་གཉིས་སུ་རེས་མོས་ཀྱིས་བཞུགས་པར་གསུངས། །
དགོན་སྡེ་འདི་ལ་བླ་མ་གཉིས་བཞུགས་སྟེ་རྗེ་བཙུན་ཐུབ་བསྟན་ལུང་
རྟོགས་རྒྱ་མཚོའི་སྐུ་ཕྲེང་རིམ་བྱོན་ནི། དགེ་བའི་བཤེས་གཉེན་ཆེན་པོ་ཨ་
སྐོང་རབ་འབྱམས་པ་གཤེགས་རྗེས་ཡུལ་མི་སེར་སྐྱ་རྣམས་ཀྱི་རེ་བ་ལྟར་ཡང་
སྲིད་བཙལ་བས་སྐུ་ཕྲེང་བརྒྱད་བྱོན་པར་བཤད་ཀྱང་ཐམས་ཅད་ཀྱི་མཚན་དང་
འཁྲུངས་ལོ་སོགས་མི་གསལ། འདི་པའི་སྐུ་ཕྲེང་དང་པོ་དང་གཉིས་པ་ཨ་
སྐོང་ཚོ་བར་འཁྲུངས། སྐུ་ཕྲེང་གསུམ་པ་ཐུབ་བསྟན་ལུང་རྟོགས་རྒྱལ་མཚན་
ནི་རྡོ་རི་ཀ་རིང་ཚོ་བར་ཡབ་རྒྱ་མཚོ་དང་ཡུམ་ནོར་བུ་འཚོ་གཉིས་ཀྱི་སྲས་སུ་
འཁྲུངས། དགུང་ལོ་གསུམ་གྱི་སྟེང་གདན་སར་བཀོད་པ་དང་བདུན་པའི་
སྟེང་རབ་ཏུ་བྱུང་། ཨ་ཁུ་སྒོར་བ་ཚང་ཡོངས་འཛིན་དུ་བསྟེན་ནས་འདོན་
ཆོས་སོགས་ཆ་ཚང་བར་སྦྱངས་། དགུང་ལོ་བཅུ་བདུན་སྟེང་སྐུ་འབུམ་བྱམས་
པ་གླིང་དུ་ཚོགས་ཞུགས་གནང་སྟེ་བཀའ་ཆོས་མང་དུ་གསན་ཅིང་། ཉེར་



ཁྲི་ཀའི་རྡོར་དགོན་ཐོས་བསམ་འཕེལ་རྒྱས་གླིང༌།
： 205，
གསུམ་སྟེང་ཕྱིར་རང་དགོན་དུ་ཕེབས། སྡེ་འདི་རུ་བསླབ་པ་གསུམ་གྱི་ཉམས་
ལེན་དང་ཕྱི་འདུལ་པའི་བཅོས་ཁྲིམས་ལ་ཞུ་དག་བཟང་པོ་མཛད། དགུང་ལོ་
སུམ་ཅུའི་སྟེང༌ མཆོད་རྟེན་སྐེའི་དགོན་པར་ཕེབས་ཏེ་དེ་གའི་ཁྲིར་བཞུགས།
དགུང་ལོ་སོ་ལྔའི་སྟེང་རང་དགོན་དུ་བྱམས་ཁང་ཆེན་མོ་རྟེན་དང་བརྟེན་པ་
བཅས་པ་ལེགས་པར་བཞེངས། སྔ་ཕྱིར་དགའ་ལྡན་དང་ཧོར་ཀྱུ། འཇའ་
མོ། སྒོ་མེ་གསང་སྔགས་བདེ་ཆེན་གླིང་སོགས་ཀྱི་ཁྲིར་བཞུགས་ཏེ་དགོན་
གཞུང་ལ་ སྤྱི་འཇོག་དང་བླ་གྲྭ་རྣམས་ལ་མཆོད་བཀུར་རྒྱ་ཆེན་ ཞུས།་ ་ ཞྭ་
དམར་པཎྜི་ཏ་དང་ཨ་ལགས་ལ་ཀླུ་རིན་པོ་ཆེ། དགེ་བའི་བཤེས་གཉེན་ཆེན་
པོ་ཨ་ཁུ་ཕུན་ཚོགས་རིན་པོ་ཆེ་སོགས་དམ་པ་དུ་མ་སྔ་རྗེས་སུ་སྤྱན་དྲངས་ནས།
སྡེ་འདིའི་བླ་གྲྭ་རྣམས་ལ་བྱང་ཆུབ་ལམ་རིམ་ཆེན་མོ་དང་རྒྱུད་སྡེ་བཞིའི་དབང་
ལུང་རྗེས་གསུམ་སོབ།ས་བཀའ་ཆོས་མང་པོ་གསུངས་པ་དང་། ཞོར་དུ་སུམ་
རྟགས་སྙན་ངག་སོགས་ཐ་སྙད་རིག་གནས་དང་། ལས་བཞིའི་ཐབ་ཐིགས་
སོགས་རྒྱས་པར་སློབ་ཁྲིད་གནང་དུ་བཅུག་པས་བཀའ་དྲིན་ཤིན་ཏུ་ལྕི། དེ་
ལྟར་དགུང་ གྲངས་ བདུན་ ཅུ་ལྷས།་ ལ་ བསྟན་ འགྲོའི་ དོན་ རྒྱ་ཆེར་མཛད་དེ
1956ལོར་སྐུ་གཤེགས། འདི་ལ་ཡུལ་མི་རྣམས་ཀྱིས་རྡོ་རི་ཞབས་དྲུང་ངམ་
རྡོ་རེ་ཨ་ལགས་ཞེས་ཀྱང་ཟེར་རོ། །
ཨ་ལགས་བྱམས་པོ་ཟླ་འོད་ཀྱི་སྐུ་ཕྲེང་རིམ་བྱོན་ནི། སྐུ་ཕྲེང་དང་པོ་སྒོ་
མེ་གོང་མའི་རྡོ་ར་སྡེ་བར་འཁྲུངས། མཚན་གཞན་ཆུ་དཀར་ཨ་ལགས་ཀྱང་
ཟེར། དགུང་ལོ་གསུམ་པའི་སྟེང་གདན་སར་བཀོད་དེ་བདུན་གྱི་སྟེང་རབ་ཏུ་
བྱུང་ཞིང་མཚན་ལ་བྱམས་པ་ཟླ་འོད་གསོལ། དགོན་སྡེ་འདིའི་འདོན་ཆོས་
སྤྱོད་སོགས་ལེགས་པར་སྦྱངས། དགུང་ལོ་ སོ་ལྔའི་སྟེང་མཆོད་རྟེན་སྐེའི་



· 206.
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ལ
དགོན་པའི་ཁྲིར་ལོ་གསུམ་བཞུགས། དགོན་གཞུང་ལ་སྤྱི་འཇོག་དང་དགེ་
འདུན་པར་འགྱེད་སྐལ་ཕུན་སུམ་ཚོགས་པ་གནང་། ཕྱིས་རང་དགོན་དུ་
ཕེབས་ཏེ་འདུ་ཁང་ལ་གསེར་ཚོན་ཕུལ་བ་དང་དགོན་པའི་འདོན་ཆོས་སྤྱོད་དང་
དབྱངས་རྟ་དཀྲོལ་གསུམ། འཆམ་ལ་སོགས་པར་ཞུ་དག་ཆེན་པོ་གནང་།
དགུང་ལོ་བདུན་ཅུའི་ཡས་མས་སུ་ཞི་བར་གཤེགས། །
སྐུ་ཕྲེང་གཉིས་པ་སྒོ་མེ་ཞོལ་མའི་མོས་རྫ་ཚོ་བར་ཡབ་དཔལ་བཟང་དང་
ཡུམ་གནམ་སྐྱིད་གཉིས་ཀྱི་སྲས་སུ་འཁྲུངས། དགུང་ལོ་གསུམ་པའི་སྟེང་
གདན་སར་བཀོད་དེ་བདུན་གྱི་སྟེང་ཐར་ཤུལ་རིན་པོ་ཆེའི་མདུན་ནས་རབ་ཏུ་
བྱུང་སྟེ་མཚན་ལ་བློ་བཟང་བསྟན་པ་རྒྱ་མཚོ་ཞེས་གསོལ། དགུང་ལོ་བཅུ་
བཞིའི་སྟེང་དྷི་ཚ་དགོན་པར་ཚོགས་ཞུགས་གནང་ནས་དགེ་བའི་བཤེས་གཉེན་
ཆེན་པོ་ཨ་ལགས་ཕུན་ཚོགས་རིན་པོ་ཆེ་བླ་མར་བསྟེན་ནས་ཚད་མ་སོགས་ཆོས་
བཀའ་མང་དུ་གསན་པ་དང་རྩ་བའི་བླ་མ་རྡོ་རེ་ཞབས་དྲུང་རིན་པོ་ཆེའི་མདུན་
ནས་འཕོ་བའི་གདམས་པ་སོགས་གསན་ཏེ་ཉམས་ལེན་ལྷུར་བཞེས་ཀྱིས་དགོན་
སྡེ་ལེགས་པར་སྐྱོང་བཞིན་བཞུགས་སོ། །
དགོན་པ་གཞན་གྱི་འབྲེལ་བའི་སྐོར་ལ། སྡེ་འདི་སྒོ་མེ་མཆོད་རྟེན་སྐྱེ་
དགོན་གྱི་དགོན་ལག་ཡིན་པས་འདོན་རྟ་དབྱངས་དང་ཆོ་ག་ཕྱག་ལེན་སོགས་དེ་
དང་མཐུན་ལ། དྷི་ཚ་དགོན་པའི་བླ་མ་དང་དགེ་བཤེས་ཆེན་མོ་རྣམས་ལོ་རེ་
བཞིན་སྡེ་འདིར་ཕེབས་ཏེ་བླ་གྲྭ་རྣམས་ལ་བསླབ་པ་གསུམ་གྱི་ཉམས་ལེན་དང་
འདུལ་ཁྲིམས་སྲུང་བར་བསླབ་བྱ་གནང་དགོས་པས་སྡེ་དེར་ཡང་འབྲེལ་བ་ཤིན་
ཏུ་ཟབ་བོ། ། །
དགོན་པའི་སྒྲིག་འཛུགས་ཀྱི་སྐོར་ལ། འཇའ་མོ་བཙན་པོ་མ་དཀོན་



ཁྲི་ཀའི་རྡོར་དགོན་ཐོས་བསམ་འཕེལ་རྒྱས་གླིང་།
： 207 •
མཆོག་བསྟན་འཛིན་ཉི་མའི་སྐུ་རིང་ནས་བཟུང་། གྲྭ་པ་གསུམ་གྱི་མཚན་ཐོ་
ཨ་ལགས་འཇའ་མོའི་མདུན་དུ་ཁྱེར་རྗེས། ཁོང་གིས་ལེགས་པར་བརྟགས་ཏེ་
བརྟག་འབྲས་ལེགས་པའི་གྲྭ་པ་གཅིག་དགེ་བསྐོས་སུ་བདམས་ཏེ་བཅུ་བའི་ལྔ་
མཆོད་ཀྱི་སྐབས་སུ་ད་གེ་བསྐོས་གསར་བར་དཔའ་དར་འཐེན་དགོས། དགེ་
བསྐོས་དེས་ལྷ་སྡེ་ཚོ་བ་དྲུག་གི་གྲྭ་པ་རྣམས་ལས་ཚོ་བ་རེ་ནས་གྲྭ་པ་རྒན་པ་རེ་
བདམས་ཏེ། རྒན་པ་དྲུག་དང་ དགེ་བསྐོས་བཅས་མི་བདུན་ གྱིས་ལོ་དེའི་
དགོན་པའི་བྱ་བ་ཐམས་ཅད་གྲོས་བསྡུར་བྱས་ནས་ཐག་གཅོད་དགོས་ཤིང་བྱ་
གལ་ཆེན་རྣམས་བླ་མ་རྣམ་གཉིས་ལ་ཞུས་ཏེ་ཐག་གཅོད་པའི་སྲོལ་ནི་དམངས་
གཙོ་བཅོས་བསྒྱུར་མ་བྱས་པའི་ཡར་སྔོན་བར་དུ་མཆིས། དགོན་པ་སླར་གསོ་
བྱས་རྗེས་ད་ལྟའི་སྲིད་ལུགས་བཞིན་དམངས་གཙོ་དོ་དམ་ཨུ་ཡོན་ལྷན་ཚོགས་
བཙུགས་ཏེ་བློ་བཟང་བསྟན་པ་རྒྱ་མཚོས་ཀྲུའུ་རིན་གྱི་འགན་བཞེས་བཞིན་པའི་
སྐབས་ལགས་སོ། །
དགོན་འདིའི་ཆོས་ཐོག་གི་སྐོར་ལ། རྒྱུ་ལོའི་སྨོན་ལམ་སྐབས་འཇིགས་
བྱེད་སྒྲུབ་མཆོད་དང་སྟོང་མཆོད་འདོན་ལ། བཞི་བའི་མཆོད་པའི་སྐབས་བླ་
མཆོད་དང་སྨན་ཐུང་། སྨོན་ལམ་རྣམ་ལྔ། མ་ཎི། མདོ་གདུགས་སྒྲོལ་
གསུམ་འདོན་པ་ཡིན། བརྒྱུད་པའི་སྒྲུབ་མཆོད་ནི། །ཁམས་སྟག་ཤམ་རིན་
པོ་ཆེ་དགོན་སྡེ་འདིར་སྤྱན་དྲངས་ཏེ། རྡོ་རི་ཞབས་དྲུང་ཚང་ལ་ཆོས་རྒྱལ་གྱི་
སྲོག་གཏད་དང་རྗེས་གནང་། ཆོས་སྐྱོང་རྣམས་ཀྱི་རྗེས་གནང་ སོགས་སུ་
གསུངས་ཏེ་སྒྲུབ་མཆོད་འདི་བཙུགས། འདོན་ཆོས་ཀུན་རིག་དང་སྨན་བླའི་
སྟོང་མཆོད་ཡིན། བཅུ་བའི་ལྔ་མཆོད་སྐབས་འཇིགས་བྱེད་སྒྲུབ་མཆོད་
འདོན་པ་དང་། བོད་ལོའི་གཏོར་སྒྲུབ་སྐབས་རྒྱལ་བའི་བསྟན་པ་སྤྱི་དང་



· 208
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ཁྱད་པར་དུ་དགེ་ལྡན་ལུགས་བཟང་རྒྱས་པ། སྡེ་འདིའི་བླ་གྲྭ་རྣམས་ཀྱི་
ཞབས་བརྟན་དུ་འདོན་ཆོས་འཇིགས་བྱེད་དང་ཆོས་རྒྱལ་གཏོར་སྒྲུབ་འདོན་པ་
བཅས་ཆོས་ཐོག་ཆེན་པོ་དྲུག་དང་། སྡེ་འདིར་དབྱར་གནས་དང་གསོ་སྦྱོང་
མ་ཚུགས་པའི་ཚབ་ཏུ་ཟླ་རེའི་ཚེས་བཅོ་ལྔའི་ཉིན་གནས་བཅུའི་བསྟོད་པ་ཆག་
མེད་དུ་འདོན་པ་བཅས་སོ། །
དགོན་འདིའི་རྟེན་དང་བརྟེན་པའི་སྐོར་ལ། འདུ་ཁང་ནང་དུ་རྒྱལ་
བའི་བཀའ་བསྟན་རིན་པོ་ཆེ་དང་། ཅོག་རོང་བཤད་སྒྲུབ་རྒྱ་མཚོའི་ཤངས་
ཁྲག་ལས་བྲིས་པའི་ལྷ་མོ་དམག་ཟོར་མའི་རྟེན་ཐང་། རྒྱན་དྲུག་མཆོག་
གཉིས། བླ་མཆོད་ཚོགས་ཞིང་། འཇིགས་བྱེད། ཀུན་རིག སྨན་བླ།
ལྟུང་བཤགས། འཛམ་གླིང་དམར་སེར། གདུགས་དཀར། ཚེ་དཔག་
མེད། ཐུགས་རྗེ་ཆེན་པོ། དགའ་ལྡན་ལྷ་བརྒྱ་མ། འཁོར་དག་པ་རྣམ་
བརྒྱུད་སོགས་ཀྱི་གྱན་ཐང་དང་། སྒྲོལ་མའི་སྟོང་སྐུ། ཆོས་སྐྱོང་རྣམས་ཀྱི་
འབག་སྐུ་སོགས་བཞུགས། བྱམས་ཁང་ནང་དུ་བྱམས་སྐུ་ཆེན་པོ་གཅིག་དང་
གསང་བདག འཇམ་དབྱངས་ཀྱི་སྐུ་གཉིས་རེ། སྐྱེས་རབས་ཀྱི་གྱན་ཐང་
བརྒྱད། མཛད་ བཅུའི་ གན་ ཐང་ འཇིགས་ བྱེད། རྟ་ མགྲིན།
གཞན་མཆོད་ཆས་རྩ་ཆེན་མང་པོ་བཅས་བཞུགས་པ་ལས། རྡོ་རི་ཞབས་དྲུང་
རིན་པོ་ཆེའི་སྐུ་གདུང་མཆོད་རྟེན་མ་གཏོགས་གཞན་རྣམས་རིག་གསར་སྐབས་
ལྷག་མེད་དུ་བཅོམ། སྤྱི་ལོ1983ལོར་དགོན་འདིའི་ཆོས་སྒོ་ཕྱེ་སྟེ་འདུ་ཁང་
གྱན་བཞི་བཅུ་ཅན་བཞེངས་གྲུབ་བྱུང་ཞིང་བླགྲྭ་ཞེ་བཞི་ལྷག་བཞུགས་པས་སྔར་
སྲོལ་རྣམས་ཉམས་གསོ་བྱེད་བཞིན་པའི་སྐབས་ལགས་སོ། །
དགོན་པའི་དཔལ་འབྱོར་གྱི་ཐོན་ཁུངས་ལ། སྔོན་དུས་ས་ཞིང་ཆུ་མ་



ཁྲི་ཀའི་རྡོ་རི་སྔགས་ཁང་།
， 209 ，
མུའུ་ང་བདུན་དང་རི་མ་མུའུ་གོ་དྲུག་ཡོད་ལ། ཕྱུགས་ཟོག་ཉིས་བརྒྱ་དང་སོ་
གཅིག སྡོང་བོ་ཆིག་སྟོང་དྲུག་བརྒྱ་ཙམ། སིལ་སྡོང་བཅུ་བདུན་ཡོད་པ་
བཅས་དགོན་པ་ཞིག་གསོ་དང་ཆོས་ཐོག་སོ་སོའི་འགྲོ་གྲོན་ལ་གཏོང་པ་ཡིན་ནོ།།
རྡོ་རི་སྔགས་ཁང་།
སྔགས་ཁང་འདི་ནི་ཁྲི་ཀ་རྫོང་མཁར་ནས་ནུབ་ཕྱོགས་སུ་སྤྱི་ལེ་བཅུ་ལྷག་
གིས་ཆོད་པའི་རྡོ་རི་ཚང་སྡེ་བར་ཆགས་ཡོད། སྔགས་ཁང་འདི་ནམ་ཆགས་
ཀྱི་ལོ་རྒྱུས་སོགས་གསལ་བོར་མ་ངེས་ཀྱང་། དང་ཐོག་དམ་པ་དུ་མས་སྒོམ་
སྒྲུབ་མཛད་སའི་ཤུལ་ནས་སྔགས་པ་འགའ་རེས་གཞི་བཟུང་སྟེ་རིམ་གྱིས་ཆགས་
པ་ཞིག་ཨེ་ཡིན་སྙམ། རབ་བྱུང་བཅུ་བའི་ནང་སྐུ་གཞོགས་སྟོང་སྐོར་ཚང་
དང་ཏིང་ཀྱུ་ཚང་སོགས་ཕེབས་ཏེ་དབང་ལུང་གི་རྒྱུན་གནང་སྟེ། འདུ་ཁང་
གྱན་ལྔ་བཞེངས། དེའི་རྗེས་སྐུ་གཞོགས་ཧོར་ཚང་ཞུས་ནས་བདུད་འདུལ་ཀི་
ལ་ཡའི་དབང་ལུང་གནང་། ཉིན་ལྔའི་སྔགས་སྒྲུབ་བཙུགས། རྟེན་སྐལ་དུ་
དབུ་ཞྭ་དང་སྐུ་ཆོས་གནང་། དེའི་རྗེས་ཏིང་ཀྱུ་བདུད་འདུལ་རྡོ་རྗེ་བྱོན་པ་
སྔགས་དགོན་གྱི་བླ་མར་བཀུར། ཏིང་ཀྱཱ་དགོན་གྱི་དགོན་མགོ་ཞེ་ཆེན་ལ་
ཕུལ་བར་ བརྟེན་སྔགས་དགོན་འདིའི་དགོན་ མགོ་ ཡང་ཞེ་ཆེན་ལ་ ཕུལ་ ཏེ།
མཚན་ལ་བཀྲ་ཤིས་འཕྲིན་ལས་གྲུབ་པའི་དགའ་ཚལ་དུ་གསོལ་ཞིང་། འགྲིག་
ལམ་དང་ཆོས་སྤྱོད་རྣམས་ཞེ་ཆེན་དང་བསྟུན་པར་གྲགས། ང་བརྒྱད་ལོའི་
ཡར་སྔོན་དུ་སྔགས་པ་ཉེར་གཉིས་དང་ས་ཞིང་མུའུ་ཞེ་ལྔ་ཙམ་ཡོད། སྤྱི་ལོ
1983ལོར་སླར་ཡང་ ཆོས་ སྒོ་འབྱེད་ པའི་ ཆོག་མཆན་གནང་སྟེ་ འདུ་ཁང་
གསར་དུ་བཞེངས། ད་ལྟ་སྔགས་པ་ལྔ་བཅུ་ང་བཞི་ཙམ་གྱིས་སྔར་སྲོལ་སྐྱོང་



་210，
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས། །
བཞིན་པའི་སྐབས་སོ། །
མཆོད་རྟེན་སྐྱེ་དགའ་ལྡན་བཀྲ་ཤིས་དར་རྒྱས་གླིང་།
དགོན་སྡེ་འདི་ནི་ཁྲི་ཀ་རྫོང་སྲིད་ནས་སྤྱི་ལེ་ཉེར་བཞི་དང་ཕྱེད་ཀྱི་ས་སྟེ།
དེང་གི་དཀར་བརྗིད་ཞང་གི་ནུབ་ཕྱོགས་ཀྱི་སྤྱི་ལེ་གཅིག་དང་ཕྱེད་ཀའི་མཚམས་
སུ་རྒོད་རྩེའི་ཉེ་འདབས་རྒྱལ་མོ་རིའི་ཞོལ་དུ་ཆགས་པའི་དགེ་ལུགས་པའི་དགོན་
པ་ཞིག་ཡིན་ལ། སྔོན་གྱི་དུས་སུ་སྐུ་འབུམ་བྱམས་པ་གླིང་གི་དགོན་ལག་ཏུ་
གཏོགས། སྔ་མོ་ནས་ཡུལ་འདིའི་ལྷོ་ནུབ་མཚམས་སུ་བྱང་ཆུབ་མཆོད་རྟེན་
དང་དབྱེན་ཟླུམ་མཆོད་རྟེན། རྣམ་རྒྱལ་མཆོད་རྟེན། བྱང་ཤར་མཚམས་
སུ་དུས་འཁོར་མཆོད་རྟེན། ནུབ་ཕྱོགས་སུ་དཀར་བརྗིད་སྐུར་བའི་བྱང་ཆུབ་
མཆོད་རྟེན་སོགས་ཡོད་པ་དེར་གཞིགས་ནས་མཆོད་རྟེན་སྐེ་ཟེར་ཞིང་། ཕྱིས་
སུ་དགོན་པའི་མིང་ལའང་དེ་ལྟར་ཐོགས་སོ། །དགོན་སྡེ་འདིའི་ཐོག་མའི་མ་
དགོན་བཀྲ་ཤིས་ཆོས་གླིང་ནི། ནེའུ་ལུང་སྐུ་ཐོག་གོང་མ་སྔགས་རམས་པ་ནོ་
ཡོན་ཆོས་རྗེས་རབ་བྱུང་བཅུ་བའི་དཀྱིལ་ཙམ་ལ། ཚེ་མགུའི་ཀླུ་ཐོ་ཤར་ནས་
ས་བསླངས་ཏེ་ཐོག་མར་ས་འཛིན་དུ་བྱམས་ཁང་ཞིག་དང་རིམ་བཞིན་འདུ་ཁང་
སོགས་རྟེན་བརྟེན་པ་བཅས་གསར་དུ་བཞེངས་ཤིང་བཀྲ་ཤིས་ཆོས་གླིང་ཞེས་
མཚན་གསོལ། སྐུ་ཕྲེང་གཉིས་པ་བློ་བཟང་ཚུལ་ཁྲིམས་བསམ་གཏན་རྒྱ་མཚོ་
ནི། དཀར་བརྗིད་ནེའུ་ལུང་སྡེ་བར་འཁྲུངས་པས་ཡུལ་མིང་བླ་མའི་མཚན་དུ་
ཐོགས་པར་བཤད། སྐུ་ཕྲེང་གསུམ་པ་ནི་ནེའུ་ལུང་ངག་དབང་ཚུལ་ཁྲིམས་རྒྱུ་
མཚོ་ཡིན་ལ་འཁྲུངས་ཡུལ་མ་ངེས། དགོན་པ་ལེགས་པར་སྐྱོང་བའི་སྐབས་
ཤིག་ཏུ་ནང་སོག་ཆོ་ཧོར་དང་སེམས་ཉི་སོགས་སུ་ཕེབས་ནས་སྨྱུང་གནས་ཁྲི་



ཁྲི་ཀའི་མཚོད་རྟེན་སྐེ་དགའ་ལྡན་བཀྲ་ཤིས་དར་རྒྱས་གླིང་། ་ 211 ་
ཕྲག་གི་རྒྱུན་བཙུགས་པས་བཀྲ་ཤིས་ལོ་ལེགས་བྱུང་ཞིང་གྲགས་པ་རྒྱུས། སླར་
རང་ཡུལ་དུ་འབྱོར་འཕྲལ་དབུས་གཙང་དུ་ཕེབས། གདན་ས་བཞི་དང་རྒྱུད་
སྟོད་སྨད་སོགས་ལ་བསྙེན་བཀུར་ཞུས། རྒྱལ་དབང་མཆོག་གིས་ཉིད་ཀྱི་འདྲ་
ཟུང་དང་བཀའ་ཤོག་ཐམ་ག གདུགས་རྟ་དར་སོགས་ཀྱི་བདག་རྐྱེན་མང་དུ་
བསྩལ། སླར་མདོ་སྨད་དུ་ཕེབས་ཏེ་སྡེ་འདི་སྒོ་མེ་གྲགས་པ་རྒྱ་མཚོར་ཕུལ།
དེ་ནས་བཟུང་སྡེ་འདི་དེའི་སྐུ་ཕྲེང་རིམ་བྱོན་གྱིས་སྐྱོང་ཁུར་མཛད། སྐུ་ཕྲེང་
བཞི་བ་ནེའུ་ལུང་ཆོས་གྲགས་རྒྱ་མཚོ་ནི་རབ་འདོད་ས་སྦྲུལ་ཏེ་སྤྱི་ལོ1749ལོར་
སྐུ་འབུམ་རྒྱུད་པའི་ཁྲིར་བཞུགས། སྐུ་ཕྲེང་ལྔ་བ་ནེའུ་ལུང་བསྟན་འཛིན་
མཆོག་ལྡན་ཚུལ་ཁྲིམས་རྒྱ་མཚོ་ནི་རབ་ཡིད་ལྕགས་སྟག་སྟེ་སྤྱི་ལོ1830ལོར་སྒོ་
མེ་ལྕང་རའི་ནང་ཚན་ནེའུ་ལུང་སྡེ་བར་འཁྲུངས། དགུང་ལོ་བདུན་པར་རང་
དགོན་མཆོད་རྟེན་སྐེ་ནས་གདན་སར་བཀོད། བཅོ་ལྔའི་སྟེང་སྐུ་འབུམ་རང་
སྒར་དུ་གདན་དྲངས་ཏེ། རྒྱུད་ གྲྭར་ཞུགས་ ཤིང་དེ་གའི་ཁྲིར་ བཞུགས།
དགུང་ལོ་ང་བརྒྱད་པ་ར་བ་ཚེས་མེ་ཕལ་་སྟེ་སྤྱི་ལོ1887ལོར་ཞི་བར་གཤེགས།
སྐུ་ཕྲེང་དྲུག་པ་ནེའུ་ལུང་བློ་བཟང་བསྟན་འཛིན་རབ་རྒྱས་ནི་རབ་ཚེས་ལྕགས་
སྟག་སྟེ་སྤྱི་ལོ1890ལོར་སྒོ་མེ་གཡུ་ཚ་ནས་འཁྲུངས། དགུང་ལོ་བདུན་གྱི་
སྟེང་མཆོད་རྟེན་སྐེ་ནས་གདན་སར་བཀོད། དགུང་ལོ་སོ་ལྔ་བ་རབ་ཚེས་
ཤིང་བྱི་སྟེ་སྤྱི་ལོ1924ལོར་ཞི་བར་གཤེགས། སྐུ་ཕྲེང་བདུན་པ་ནེའུ་ལུང་བློ་
བཟང་ལུང་རྟོགས་རྒྱ་མཚོ་ནི་རབ་ཚེས་ཤིང་གླང་ སྟེ་སྤྱི་ལོ1925ལོར་དཀར་
བརྗིད་ཚོ་བདུན་ཀྱི་ནང་ཚན་སུམ་བྷ་སྡེ་བར་འཁྲུངས། དགུང་ལོ་བརྒྱད་པར་
མཆོད་རྟེན་སྐེའི་གདན་སར་བཀོད། བཅུ་པའི་སྟེང་དྷི་ཚ་བཀྲ་ཤིས་ཆོས་
སྡིངས་ཀྱི་ཆོས་གྲྭར་ཞུགས་ཏེ་བཀའ་པོད་ལྔ་ལ་གསན་སྦྱོང་མཛད། ཉེར་



212： མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
གསུམ་སྟེང་མཆོད་རྟེན་སྐེ་དགོན་པའི་ཁྲིར་བཞུགས། སུམ་ཅུའི་སྟེང་ཡང་
བསྐྱར་ཁྲི་ལ་བཞུགས་ནས་སྐྱོང་ཁུར་ལེགས་པོ་མཛད། དགུང་ལོ་སོ་ལྔ་བ་
རབ་རྒྱལ་ ས་ཁྱི་ སྟེ་ སྤྱི་ལོ1958ལོར་ རྐྱེན་ དབང་ གིས་ རང་ཡུལ་ དུ་ ཕེབས།
རབ་རྒྱལ་ལྕགས་སྤྲེལ་ཏེ་སྤྱི་ལོ1980ལོར་སྡེ་འདིའི་ཆོས་སྒོ་གསར་དུ་འབྱེད་
སྐབས་སླར་གདན་སར་ཕེབས་ནས་དགོན་དམངས་དོ་དམ་ལྷན་ཚོགས་ཀྱི་གཙོ་
འགན་བཞེས་ཏེ། འདུ་ཁང་ཁྱམས་ར་དང་བཅས་པ་སླར་གསོ་དང་སྔར་གྱི་
ཆོས་ཐོག་རྣམས་ཉམས་གསོ་གང་ལེགས་མཛད་རྗེས། དོ་དམ་ལྷན་ཚོགས་ཀྱི་
འགན་གཙོའི་དབང་ཆ་གཞན་ལ་སྤྲད་དེ་སྐུ་འབུམ་རང་སྒར་དུ་བཞུགས། ད་
ལྟ་མཚོ་ལྷོ་ཁུལ་སྲིད་གྲོས་ཀྱི་ཁོངས་མི་དང་ཁྲི་ཀ་རྫོང་སྲིད་གྲོས་ཀྱི་ཀྲུའུ་ཞི་གཞོན་
པའི་འགན་བཞེས་བཞིན་པའི་སྐབས་སོ། །
དེས་ན་ཁྲི་ཀའི་རིག་བ།ནས་ལོ་རྒྱུས་སུ་བཀྲ་ཤིས་ཆོས་གླིང་ དགོན་ནི་
མཆོད་རྟེན་སྐེའི་དགོན་པའི་མ་དགོན་ཡིན་ཞེས་པའི་བཤད་ཚུལ་ཞིག་བཀོད་
ཡོད་པ་འདིའི་ཁུངས་གང་ལ་བརྟེན་པ་མི་ཤེས། མདོ་སྨད་ཆོས་འབྱུང་དང་
སྐུ་འབུམ་ གདན་ རབས་ རྣམས་ སུའང་ དེ་ ལྟ་ བུའི་ བཤད་ ཚུལ་ མེད་ ཅིང་།
མཆོད་རྟེན་སྐེ་བཀྲ་ཤིས་དར་རྒྱས་གླིང་འདི་སྒོ་མེ་གྲགས་པ་རྒྱ་མཚོས་རབ་ཉི་ས་
གླང་སྟེ་སྤྱི་ལོ1709ལོར་བཏབ་པར་བཞེད། རྗེ་འདི་ཁྲི་ཀའི་ཧོར་ཀྱཱ་སྡེ་བར་
འཁྲུངས། དབུས་སུ་ལན་གཉིས་ཕེབས་ཏེ་ཐུགས་གཉེར་རྡོ་རུས་ཐུག་པ་
གནང་། དུས་ཐོག་དེའི་འབྲས་སྤུངས་སྒོ་མང་གི་དགེ་བཤེས་ཆེ་གྲས་སུ་གྱུར།
ཕྱིས་མདོ་སྨད་དུ་ཕེབས་ཏེ་སྐུ་འབུམ་རྒྱུད་པའི་ཁྲིར་བཞུགས། རྒྱལ་མོ་རིའི་
ཞོལ་དུ་དགོན་འདི་བཏབ་སྟེ་འཆད་ཉན་ཡང་བཙུགས། རབ་ཉི་ས་བྱ་སྟེ་སྤྱི་
ལོ1729ལོར་སྐུ་གཤེགས། དེའི་སྤྲུལ་སྐུ་གྲགས་པ་རྒྱལ་མཚན་རབ་འདོད་



ཁྲི་ཀའི་མཆོད་རྟེན་་སྐེ་དགའ་ལྡན་བཀྲ་ཤིས་དར་རྒྱས་གླིང་།་213 ་
བ་མ་ས
iཁ
ལྕགས་ཁྱི་ སྟེ་ སྤྱི་ལོ1730ལོར་ སྒོ་ མེ་ ལྕང་ རའི་མགོན་ ཀྵ་ སྡེ་ བར་ འཁྲུངས།
འདི་ནས་བཟུང་ཡུལ་མིང་བླ་མའི་མཚན་དུ་ཐོགས་ཏེ་དེའི་སྐུ་ཕྲེང་རིམ་བྱོན་ལ་
ཨ་ལགས་མགོན་ལྟ་ཟེར། སྐུ་འབུམ་ཆོས་གྲྭར་ཞུགས་ཏེ། དེ་གའི་རྒྱུད་
པའི་དཔོན་ སློབ་ དང་ཁྲི་ ཆེན་ ལ་ བཞུགས། རབ་ འདོད་ མེ་ བྱ་ སྟེ་ སྤྱི་ལོ
1777ལོར་སྐུ་གཤེགས། དེའི་སྤྲུལ་སྐུ་མགོན་ཀྱུ་བསྟན་འཛིན་རྒྱ་མཚོ་ནི་
རབ་བྱུང་བཅུ་གསུམ་པའི་ས་ཁྱི་སྟེ་སྤྱི་ལོ་1778ལོར་ཆུ་བཟང་དགོན་པའི་ཉེ་
འདབས་སུ་འཁྲུངས། སྐུ་འབུམ་ཆོས་གྲྭར་ཞུགས་ནས་བསྡུས་ཚད་སོགས་ལ་
སྦྱངས། དབུས་སུ་ཕེབས་ནས་བཀའ་པོད་ལྔ་ལ་གསན་སྦྱོང་མཐིལ་ཕྱིན་པ་
མཛད། ཕྱིས་མདོ་སྨད་དུ་ཕེབས་ནས་དགུང་ལོ་ཉེར་དགུ་བར་སྐུ་འབུམ་རྒྱུད་
པ་དཔོན་སློབ་དང་སོ་ལྔ་བར་ཚོགས་ཆེན་གྱི་ཁྲིར་བཞུགས། དམ་པ་འདི་
བས་སྔར་གྱི་དགོན་རྙིང་རྒོད་རྩེའི་བྲག་རྩར་སྤོས། གཙུག་ལག་ཁང་རྟེན་
བརྟེན་པ་དང་བཅས་པ་རྨད་དུ་བྱུང་བ་བཞེངས། སྡོམ་ཁྲིམས་ཤིན་ཏུ་དག་
ཅིང་བཀའ་གདམས་རྣམ་ཐར་གཙང་མ་ལྷུར་བཞེས་མཁན་ཞིག་ཡིན་གསུངས།
རབ་བྱུང་བཅུ་བཞི་པའི་མེ་བྱ་སྟེ་སྤྱི་ལོ1837ལོར་སྐུ་གཤེགས། དེའི་སྤྲུལ་སྐུ་
མགོན་སྐུ་བློ་བཟང་ཚུལ་ཁྲིམས་བསམ་གཏན་རྒྱ་མཚོ་ནི་རབ་ཡིད་ས་ཕག་སྟེ་སྤྱི་
ལོ1 839ལོར་སྒོ་མེ་དཀར་བརྗིད་དཔོན་ཚང་དུ་འཁྲུངས། དགུང་ལོ་ལྔའི་
སྟེང་གདན་ སར་ བཀོད། བཅུ་ བཞིའི་ སྟེང་ སྐུ་འབུམ་ ཆོས་ གྲྭར་ཞུགས།
ཉེར་གཉིས་པར་སྨན་པ་གྲྭ་ཚང་དུ་ཐུགས་གཉེར་མཛད་ཅིང་ཉེར་དྲུག་པར་ཁྲི་
ཆེན་ལ་བཞུགས། ཁྲི་ཟུར་དུ་རང་དགོན་ནས་གཏན་བཞུགས་མཛད་ཅིང་སྒོ་
མང་ཡིག་ཆའི་སྟེང་ནས་འཆད་ཉན་ལེགས་པར་བསྐྱངས། འདི་པའི་སྐབས་
གྲྭ་གྲངས་སུམ་བརྒྱར་སླེབས་པ་རྣམས་ལ་གོང་མའི་མཛོད་ནས་ཕོགས་ཐོབ་པར་



：214
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
བཤད། སྐབས་ཤིག་དགོན་འདི་ཇག་དམག་གིས་གཏོར་བཅོམ་ཚབས་ཆེན་
བྱས་རྐྱེན་དགོན་གནས་སླར་ཡང་ད་ལྟའི་གནས་འདིར་སྤོས་ཏེ་རྟེན་དང་བརྟེན་
པ་བཅས་པ་བཞེངས་གྲུབ་བྱུང་། མཐར་དགུང་གྲངས་སོ་བརྒྱད་པ་སྤྱི་ལོ
1876ལོར་སྐུ་གཤེགས། དེའི་སྤྲུལ་ སྐུ་མགོན་ཀྱཱ་བློ་བཟང་ཐུབ་བསྟན་རྒྱ་
མཚོའམ་ཚུལ་ཁྲིམས་རྒྱ་མཚོ་ནི། རབ་ཚེས་ས་སྟག་སྟེ་སྤྱི་ལོ1878ལོར་སྒོ་མེ་
ཨ་སྐྱོང་སྡེ་བར་འཁྲུངས། དགུང་ལོ་ལྔའི་སྟེང་གདན་སར་བཀོད། བཅུ་
དྲུག་པ་ལ་སྐུ་འབུམ་ རང་ སྒར་དུ་གདན་དྲངས། དེ་གའི་ཚོགས་ཆོས་ སུ་
འགྲིམས་ཏེ་ཁྲི་ལ་བཞུགས། འགྲིག་ལམ་ཀུན་སྤྱོད་སོགས་འཆད་ཉན་ཡར་
ལྡན་དུ་བསྐྱངས། ཁྲི་ཟུར་ནས་རང་དགོན་དགའ་ལྡན་བཀྲ་ཤིས་དར་རྒྱས་
གླིང་གི་ཁྲིར་བཞུགས་ནས་འཛིན་སྐྱོང་གང་ལེགས་མཛད། སྨད་སོག་ཏུ་སྔ་
ཕྱིར་ལན་གསུམ་དང་པེ་ཅིན་དུ་ལན་གཅིག་ལ་ཕེབས་ནས་ལི་སྐུ་དང་གསེར་
ཟངས་ཀྱི་གཉྫི་ར། གདུགས་རྒྱལ་མཚན་བཅས་མཆོད་ཆོས་མང་པོ་དང་གྲུལ་
གདན་སོགས་སྤྱི་འཇོག་མཛད། ཉིད་ཀྱིས་ཞལ་བཀོད་དང་མཐུན་རྐྱེན་གང་
ལེགས་སྦྱར་ཏེ་ཚོགས་ཆེན་འདུ་ཁང་ཀ་རིང་བརྒྱུད་ཀྱིས་བཏེགས་པའི་སྟེང་འོག་
ཁྱམས་ར་དང་བཅས་བསྡོམས་པས་པང་མིག་རྒྱན་བརྒྱ་དང་ང་བདུན་ཙམ་ཞིག་
པ།སོ་མཛད། དགུང་ལོ་ཉེར་ལྔ་བ་ཆུ་སྟག་ལོར་དབུས་སུ་ཕེབས། ཕྱིར་
རང་དགོན་དུ་ཕེབས་ནས་སྒྲུབ་པ་ལ་གཞོལ། དགུང་གྲངས་རེ་ལྔ་བོ་རང་
རྒྱལ་ཆུ་ལུག་སྟེ་སྤྱི་ལོ1943ལོར་ཞི་བར་གཤེགས། དེའི་སྤྲུལ་སྐུ་མགོན་སྐུ་
དགེ་འདུན་ཕུན་ཚོགས་རྒྱ་མཚོ་ནི་རབ་རྒྱལ་ཤིང་སྤྲེལ་ཏེ་སྤྱི་ལོ1944ལོར་སྒོ་མེ་
པ་གཡུ་ཚ་ནས་འཁྲུངས། གདན་སར་བཀོད་རྗེས་དགུང་ལོ་བཅུ་གསུམ་སྟེང་སྐུ་
འབུམ་རང་སྒར་དུ་ཕེབས། དེ་གའི་ཚོགས་ཆོས་འགྲིམས་ཏེ་ལོ་ངོ་གསུམ་ལ་



ཁྲི་ཀའི་མཆོད་རྟེན་སྐེ་དགའ་ལྡན་བཀྲ་ཤིས་དར་རྒྱས་གླིང་།
： 215
ཐུགས་གཉེར་ མཛད། ། དམངས་ གཙོ་ བཅོས་ བསྒྱུར་སྐབས་ རང༌ ཡུལ་ ལ་
ཕེབས་དགོས་བྱུང་། ད་ལྟ་ཧོང་ཀྲུང་རྫོང་བོད་སྨན་ཁང་དུ་ཕྱག་ལས་གནང་
བཞིན་ཡོད་ལ། ཞོར་དུ་རང་དགོན་ཉམས་གསོའི་ཐད་ཐུགས་ཁུར་ཟབ་
བཞེས་གནང་བཞིན་པའི་སྐབས་ལགས་སོ། །
གཞན་ཡང་སྡེ་འདིའི་མཁན་ཁྲིར་བཞུགས་པའི་བླ་མ་ལ། མཚན་
སྒྲོགས་མཁན་ཆེན་བློ་བཟང་བཀྲ་ཤིས་ཉི་མ་དང་དགེ་འདུན་བསྟན་པའི་ཉི་མ།
མདོ་བ་མཁན་ཆེན་བློ་བཟང་དབང་ཕྱུག་རྒྱ་མཚོ། ཅོ་ནེ་ཞབས་དྲུང་སྐལ་
བཅིང་བསྟན་འཛིན་ཉི་མ། དྲེད་ཁོག་ཟི་ལིང་སར་དཔོན་ཚང་གི་དགེ་བཤེས་
བྱཁྱུང་གཟིམ་ཁང་ཚང་། ཇོ་མོ་རི་ཕྱི་ཚང་། ཆག་ཀ་ཞབས་དྲུང་སོགས་
གདན་ས་འདིའི་ཁྲིར་བཞུགས་ཏེ་བཤད་སྒྲུབ་ཟུང་གི་བྱ་བ་མཐའ་དག་ཡར་རྒྱས་
གོང་འཕེལ་ཡོང་བར་སྐྱོང་ཁུར་གང་ལེགས་མཛད་དོ། །
རྟེན་དང་བརྟེན་པའི་སྐོར་ལ། ཚོགས་ཆེན་འདུ་ཁང་གི་དཀྱིལ་དུ་ཀ་
རིང་བརྒྱད་ཀྱིས་བཏེགས་ཤིང་སྟེང་འོག་བསྣོལ་བའི་ཁང་མིག་བརྒྱ་དང་ཉེར་ལྔ།
སྟེང་ཁང་དུ་མགོན་ཁང་སོགས་ཡོད། འདུ་ཁང་གི་གདོང་གྲལ་དབུས་སུ་བླ་
མཆོད་ཚོགས་ཞིང་དང་བླ་མ་མཁན་ཁྲི་རིམ་བྱོན་གྱི་བཞུགས་ཁྲི། དེའི་གཡས་
སུ་གསོ་སྦྱོང་གི་རྟེན་ཐུབ་དབང་གི་ལི་སྐུ་བྱིན་ཅན་ཁྲི་ཚད་ལོངས་པ་དངུལ་གྱི་
རྒྱབ་ཡོལ་ཅན། པཎ་ཆེན་ཆོས་ཀྱི་ཉི་མའི་བཞུགས་ཁྲི། དེའི་གཡས་ཀྱི་
གྲལ་མགོ་རྣམས་སུ་རྗེ་ཙོང་ཁ་པའི་ལི་སྐུ་བྱིན་ཅན། རྭ་ལོ་གཙོས་བླ་སྐུ་ཁྲུ་ཚད་
ཅན་གསུམ། མི་འཁྲུགས་པ། གནས་བརྟན་བཅུ་དྲུག་ འཇིགས་བྱེད་
འཁྲུལ་འཁོར་དང་མགོན་ཀྱཱ་སྐུ་ཕྲེང་དྲུག་པ་ངག་དབང་ཐུབ་བསྟན་རྒྱ་མཚོའི་
དངུལ་ལས་གྲུབ་པའི་སྐུ་གདུང་མཆོད་རྟེན་རིན་པོ་ཆེའི་ཕྲ་རྒྱན་ཅན། མཐའ་



• 216 ， མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
སྐོར་དུ་ལི་སྐུ་སྣ་ཚོགས་དང་རྒྱལ་བའི་བཀའ་འགྱུར་རིན་པོ་ཆེ་སོགས་བཞུགས།
གདོང་གྲལ་གཡོན་གྱི་གྲལ་མགོ་རྣམས་སུ་སྒྲོལ་མའི་ལི་སྐུ་ཁྲི་ཚད་མ་གསུམ་དང་
བྱམས་སྐུ་སྤྱི་ཁྲུ་གསུམ་གྱི་ཚད་ཅན། དེའི་གཡོན་དུ་རྗེ་ཡབ་སྲས་གསུམ་གྱི་
གསུང་འབུམ་གཙོས་གསུང་འབུམ་མང་པོ་བཞུགས། གྱན་ཐང་གི་སྐོར་ལ་
དབུས་སུ་འཁོར་དག་པ་རྣམ་བརྒྱད་དང་འཇིགས་བྱེད། ཀུན་རིག་སོགས་
བརྒྱད། དེའི་གཡས་གཡོན་དུ་ཙོང་ཁ་བརྒྱད་ཅུ་དང་བྱམས་པའི་ཞིང་བཀོད་
སོགས་གྱན་ཐང་བཅུ་དྲུག་དང་ཡར་འཁོར་གཡས་གཡོན་དུ་མགོན་པོ། ལྷ་མོ།
གདུགས་དཀར། འཇིགས་པ་བརྒྱུད་སྐྱོབ སོགས་གྱིན་ཐང་དྲུག་སྟེང་
ཁང་གི་དབུས་སུ་སྐྱབས་འགྲོ་དང་བླ་མཆོད་ཚོགས་ཞིང་། མཁའ་འགྲོ་སྡེ་ལྔ།
མཁའ་སྤྱོད་མ་སོགས་གྱན་ཐང་བཅུ་གཉིས་བཅས་བསྡོམས་པས་སྤྱན་ཐང་ཞེ་
གཉིས་བཞུགས་སོ། ། རབ་གསལ་ནང་དུ་སྨན་འདམ་ལས་གྲུབ་པའི་ཐུབ་པ་
གཙོ་འཁོར་གསུམ་པ་དང་གཡས་གཡོན་གཉིས་སུ་འོད་དཔག་མེད། སྤྱན་
རས་ གཟིགས་ བཅུ་ གཅིག་ ཞལ། བདུད་ རྩི་ འབབ་ པའི་ རྟེན་བྱིན་ ཅན།
མཐའ་སྐོར་ཉེ་སྲས་བརྒྱད། སྟེང་གི་གཡོན་ཕྱོགས་སུ་མགོན་ཁང་ཡོད་ལ།
ནང་དུ་གསེར་ཟངས་ལས་གྲུབ་པའི་དམག་ཟོར་མའི་སྐུ་བརྙན་ཁྲུ་གསུམ་ཙམ་པ་
གཡས་གཡོན་དུ་གདོང་ཅན་གཉིས་བཅས། གཡས་གཡོན་ཕྱོགས་གཉིས་སུ་
བདེ་གསང་འཇིགས་གསུམ་དང་གསང་བདག་འཁོར་ཆེན། སྐྱེས་བུ་གསུམ་
གྱི་ཆོས་སྐྱོང་འཕྲིན་ལས་རྒྱལ་པོ་སོགས་ཁྲུ་ལྔ་རེ། རྗེ་ཞྭ་དམར་པཎྜི་ཏའི་ན་
བཟའི་ངོས་སུ་ཉིད་ཀྱི་ཤངས་མཚལ་གྱིས་བྲིས་པའི་ལྷ་མོའི་ཞལ་ཐང་བྱིན་ཅན་
བཅས་བཞུགས། འདུ་ཁང་འོག་ཤོད་ཀྱི་གཡས་ངོས་སུ་དགེ་བཤེས་ ངག་
དབང་བསྟན་འཛིན་གྱིས་སྦྱིན་བདག་དང་ཐུགས་བཀོད་གནང་ནས་བཟང་



ཁྲི་ཀའི་མཆོད་རྟེན་སྐྱེ་དགའ་ལྡན་བཀྲ་ཤིས་དར་རྒྱས་གླིང༌།
་ 217 ，
གོས་སྣ་ཚོགས་ལ་བརྒྱད་ཅུས་བཞེངས་པའི་རྗེ་བཙུན་བྱམས་མགོན་གཙོས་ལྷག་
ལྷ་དུ་མའི་གོས་སྐུ་ཆེན་མོ་བཞུགས། འདུ་ཁང་གི་མདུན་དུ་ཆོས་ར་ཉིས་ཐོག་
ཁང་མིག་ལྔ་བཅུ་ང་བཞི་ཅན་དང་སྒོ་ཆེན་ཕྱི་མའི་སྟེང་དུ་ཇ་ཁང་སུམ་ཐོག་ཤིང་
བརྩེགས་ཅན་ཡོད་པར་མ་ཟད། འདུ་ཁང་དུ་མཆོད་ཆས་རྩ་ཆེན་གཏོས་ཆེ་
བ་བཅས་བཞུགས། བྱམས་ཁང་ཆེན་མོ་མདའ་ཡབ་ཉིས་བརྩེགས་ཅན་གྱི་སྒོ་
ཆེན་འགྲམ་གཉིས་སུ་མ་ཎི་དུང་འཁོར་གཉིས་དང་སྐོར་ལམ་དུ་མ་ཎི་ཆུང་བ་
བརྒྱ་རྩ་བརྒྱད་ཀྱིས་བསྐོར་བའི་ནང་གཙོ་སྐུ་རྒྱལ་བ་མི་ཕམ་མགོན་པོའི་སྨན་སྐུ་
སྤྱི་ཁྲི་བདུན་ལྷག་ཅན་བཞུགས་ཤིང་སྟེང་ཤོད་ཀུན་ཏུ་བྱམས་པའི་ཞིང་བཀོད་
དང་མི་འཁྲུགས་པའི་ཞིང་བཀོད་སོགས་གྱན་ཐང་སུམ་ཅུ་དང་སྟོང་ཐང་འགའ་
ཤས་སོགས་བཞུགས་སོ། །
སྡེ་འདིའི་སྒར་ཁག་ལ། མགོན་ཀླུ་སྒར་བ་གཞི་རྒྱ་ཅུང་ཆེ་ཞིང་མཆོད་
ཁང་དང་ཀུན་དགའ་ར་བར་སྐུ་གསུང་ཐུགས་རྟེན་མང་དུ་བཞུགས་ལ་འདུ་ཁང་
གི་གཡོན་ཕྱོགས་སུ་ཆགས་ཡོད། གཞན་ནེའུ་ལུང་དང་ཆུ་བཟང་། མི་ཉག
ཇོ་མོ་རེ་ཕྱི་ཚང་། སྟག་ཤུག དགའ་ལྡན། ཞབས་དྲུང་། ནོ་ཡོན།
ཨ་མཛོ་དཔལ་ལྡན་རྒྱ་མཚོ་བཅས་ང་བརྒྱད་ལོའི་ཡར་སྔོན་ལ་སྒར་ཁག་ཆེ་ཆུང་
བཅུ་ཡོད་པར་བཤད་ལ། དེ་དག་གི་མཆོད་ཁང་དང་ཀུན་དགའ་ར་བར་
ཡང་སྐུ་གསུང་ཐུགས་རྟེན་མང་པོ་བཞུགས་སོ། །
དགོན་པའི་གཡོན་གྱི་ལུང་བའི་ཕུར་འབྲས་འགག་ཤིང་བ་ཧོར་ལྡིང་
སྒོམ་ཆེན་བློ་བཟང་རྒྱལ་མཚན་གྱིས་བཏབ་པའི་ཧོར་ལྡིང་རི་ཁྲོད་དམ་སྒོ་རྩེ་རི་
ཁྲོད་དུ། ཧོར་ལྡིང་རིན་པོ་ཆེ་ལ་ཡོངས་འཛིན་ཡེ་ཤེས་རྒྱལ་མཚན་གྱིས་
གནང་བའི་ཉིད་ཀྱི་སྣམ་སྦྱར་དང་རྗེ་ཚུལ་ཁྲིམས་མའི་སྐུ་བརྙན་བྱིན་ཅན་གཙོས་



，218，
མཚོ་ལྷོ་ཁུལ་ཀྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
སྐུ་གསུང་ཐུགས་རྟེན་མང་དུ་བཞེངས་ཡོད། དགོན་རི་ཁྲོད་གཉིས་ལ་གཞི་
གསུམ་གྱི་ཕྱག་ལེན་ངོས་གཙང་བཙུགས་པ་སོགས་བསྟན་དོན་རྒྱ་ཆེར་མཛད་པ་
ཡོངས་འཛིན་ཐམས་ཅད་མཁྱེན་པས་གསན་ཏེ། ཐུགས་ཤིན་ཏུ་དགྱེས་ཚོར་
གྱིས་རྗེ་འདི་པའི་བཀའ་དྲིན་དྲན་པའི་གསོལ་འདེབས་དང་རི་ཁྲོད་འདི་གའི་
མཚན་ལ་དགའ་ལྡན་བཀྲ་ཤིས་ཐེག་ཆེན་གླིང་ཞེས་བསྩལ། རྗེ་འདིའི་སྐྱེ་རྒྱུད་
བཞི་ཙམ་བྱོན་པ་རྣམས་ཀྱིས་རི་ཁྲོད་འདིར་ལོ་ལྟར་དབྱར་གནས་སོགས་གཞི་
གསུམ་གྱི་ཉམས་ལེན་ངོས་གཙང་ཆག་མེད་དང་ཆོས་ཐོག་སོ་སོའི་སྐྱོང་ཁུར་རབ་
རྒྱལ་ས་ཁྱི་སྟེ་སྤྱི་ལོ1958ལོའི་བར་དུ་གནང་ངོ་། ། ཐུབ་བསྟན་ཡང་དར་གྱི་
སྐབས་ནེའུ་ལུང་ཚང་གཙོ་བྱས་དགོན་པའི་འགན་ཁུར་བ་དག་གིས་སླར་གསོ་
བྱེད་པར་རྩོམ་ཚེ། དྷི་ཚའི་ཨ་ལགས་གྲགས་པ་ཚང་གི་ཐུགས་རྗེའི་འཕྲིན་
ལས་ལ་བརྟེན་ནས་ལྷ་ཁང་གྱན་གསུམ་བཞེངས་གྲུབ་བྱུང་། ནང་རྟེན་གྱི་
རིམ་པ་ཡང་རྒྱུན་དབུས་མའི་ནང་དུ་སྟོན་པ་ཐུབ་པའི་དབང་པོ་འཕགས་པའི་
གནས་བརྟན་ བཅུ་ དྲུག་ གིས་ བསྐོར་བ། གཡས་ སུ་ རྗེ་ཡབ་སྲས་ གསུམ།
གཡོན་དུ་མཁན་སློབ་ཆོས་གསུམ། སྨན་བླ་བདེ་གཤེགས་བརྒྱུད། སྒྲོལ་མ་
དཀར་ལྗང་བཅས་ཀྱི་འབག་སྐུ། འོད་དཔག་མེད་དང་སྒྲོལ་མའི་ཞིང་བཀོད་
བཅས་བཞེངས་ཡོད། ད་དུང་རི་ཁྲོད་འདིར་ཨ་ལགས་གྲགས་པ་དང་སྐུ་
འབུམ་སྐེ་ཀྱཱ་རིན་པོ་ཆེ། མཆོད་རྟེན་སྐེའི་དགེ་བཤེས་ངག་དབང་བསྟན་
འཛིནརིན་པོ་ཆེ་བཅས་ཀྱི་གཟིམ་ཁང་ཡང་བཞེངས་ཡོད་ལ། ཁོང་རྣམ་པས་
སྒྲུབ་སྦྱོང་ལ་གཞོལ་ཞིང་དབྱར་གནས་སོབ།ས་ཕྱག་སྲོལ་སྔར་བཞིན་བཙུགས་པ་
སོགས་ཕྱོགས་གང་ཐད་ནས་ཡར་རྒྱས་སུ་འགྲོ་བའི་སྐབས་ལགས་སོ། །
ཆོས་སྡེ་འདི་ཉིད་བསྐྱར་གསོ་བྱས་ཚུལ་ནི། ཏང་གི་ཆོས་ལུགས་དད་



ཁྲི་ཀའི་མཆོད་རྟེན་ཨེ་དགའ་ལྡན་བཀྲ་ཤིས་དར་རྒྱས་གླིང༌།
་ 219.
མོས་ཀྱི་སྲིད་ཇུས་དངོས་འབེབས་བྱས་རྗེས། དད་ལྡན་མང་ཚོགས་ཀྱི་རེ་
འདོད་ལྟར་རབ་རྒྱལ་ལྕགས་སྤྲེལ་ཏེ་སྤྱི་ལོ1980ལོར་དགོན་འདིའི་ཆོས་སྒོ་
འབྱེད་རྒྱུར་ཆོག་མཆན་གནང༌། དེ་ནས་ནེའུ་ལུང་བློ་བཟང་ལུང་རྟོགས་རྒྱ་
མཚོ་གཙོས། སྐལ་ ལྡན་དང་འཇམ་དབྱངས། ངག་ དབང་ བཟོད་ པ་
བཅས་ཀྱིས་བྱ་བའི་ཁུར་བཞེས་ནས་བསྐྱར་བཞེངས་བྱེད་པའི་མགོ་བརྩམས།
སྔར་གྱི་ཚོགས་ཆེན་འདུ་ཁང་དེ་དཀར་བརྗིད་ཞང་གི་འབྲུ་མཛོད་ཁང་བྱས་
སྟབས་འདུ་ཁང་ཁྱམས་ར། རྔ་ཁང་ སུམ་ ཐོག་ ཅན་བཅས་ལ་ རིག་གསར་
སྐབས་ཀྱང་གནོད་སྐྱོན་ཆེན་པོ་མ་བྱུང༌། དེ་ཉམས་གསོའི་ཐད་ལ་ཞིང་ཆེན་
རིག་གནས་ཐིན་གྱིས་སྒོར་ཆིག་ཁྲི་ལྔ་སྟོང་དང་ཁུལ་དང་རྫོང་གིས་སྔ་ཕྱིར་སྒོར་
བརྒྱད་སྟོང་ཙམ། རྫོང་གིས་འཕྲོད་བསྟེན་གྱི་ཕྱོགས་སུ་སྒོར་ཉིས་སྟོང་བཅས་
བསྡོམས་པས་དམངས་སྒོར་ཉིས་ཁྲི་ལྷག་དང་། དད་ལྡན་མང་ཚོགས་ཀྱིས་
མཐུན་རྐྱེན་གང་ལེགས་སྦྱར་བར་བརྟེན། རང་རྒྱལ་ལྕགས་སྤྲེལ་ནས་རབ་
རྒྱན་མེ་བྱི་ལོའི་བར་ཏེ་ལོ་ངོ་བཅུ་དྲུག་གི་རིང་འདུ་ཁང་ཆེན་མོའི་ཕྱིའི་ཉམས་
གསོ་དང་ནང་རྟེན་གྱི་རིམ་པ་ལེགས་གྲུབ་བྱུང་ཞིང༌། རབ་རྒྱན་ལྕགས་རྟ་
ལོར། མགོན་ཁྱུ་མཆོག་སྤྲུལ་དགེ་འདུན་ཕུན་ཚོགས་རྒྱ་མཚོས་མཐུན་རྐྱེན་
སྦྱར་ཏེ་བྱམས་ཁང་ཉིས་ཐོག་སྤྱན་ལྔ་གྱོ་མོའི་རྒྱ་ཕིབས་དང་གསེར་ཏོག་གིས་
མཛེས་པར་བརྒྱན་པའི་ནང་བྱམས་སྐུ་ཉིས་ཐོབ་གི་ཚད་ཙམ་པ་ཁྲི་དྲུག་འགྱོགས་
དང་བཅས་པ་འགྲོ་བའི་བསོད་ནམས་ཀྱི་ཞིང་མཆོག་ ཏུ་ བསྐྲུན་པར་མཛད།
ཐུགས་རྟེན་གྱི་སྐོར་ལ། འདུ་ཁང་གི་གཡས་སུ། དགེ་བཤེས་ངག་དབང་
བསྟན་འཛིན་གྱིས་ཐུགས་བཀོད་དང་མཐུན་རྐྱེན་སྦྱར་ཏེ་བྱང་ཆུབ་མཆོད་རྟེན་
ཆེ་ལེགས་ཤིག་ བཞེངས་ཤིང་གཡོན་ཕྱོགས་སུ་ཀུན་གཟིགས་སྣང་མཐའི་སྒྱུ་



· 220
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
འཕྲུལ་པཎ་ཆེན་ཆོས་ཀྱི་རྒྱལ་མཚན་གྱི་གདུང་མཆོད་ལ་ཡུལ་སྡེ་སོ་སོའི་དད་
གཏོང་ཆེ་བ་རྣམས་ཀྱིས་ཕུལ་བའི་དད་རྫས་རྣམས་ཆུད་ཟོས་སུ་མ་བཏང་བར་
བླ་གྲྭ་ཐུན་མོང་གི་འབད་བརྩོན་འོག་བདེ་གཤེགས་མཆོད་རྟེན་བརྒྱད་མཐོ་ཚད་
སྨིས་ལྔ་དང་ཕྱེད་ལྷག་ཙམ་གསར་བཞེངས་མཛད། སྒོ་མེ་ཚེ་མགུའི་ཐང་
དཀར་པོར། རབ་རྒྱལ་ལྕགས་སྤྲེལ་ཏེ་སྤྱི་ལོ1980ལོར་པཎ་ཆེན་ཐམས་ཅད་
མཁྱེན་པ་ཆོས་ཀྱི་རྒྱལ་མཚན་དཔལ་བཟང་པོ་ལྗོངས་འདིར་ཆིབས་ཞལ་བསྒྱུར་
སྐབས། གཟིམ་གུར་དུ་ཞབས་ཟུང་བཀྲ་ཤིས་འཁོར་ལོ་མངོན་པར་བཀོད་
པའི་འཛིན་མའི་གཞིར་དེར་བྱང་ཆུབ་མཆོད་རྟེན་ལེགས་ཤོས་ཤིག་བཞེངས་པ་
བཅས་སྐུ་གསུང་ཐུགས་རྟེན་ཕོན་ཆེ་བ་འགྲོ་བའི་བསོད་ནམས་ཀྱི་དཔལ་དུ་ལྷམ་
མེར་བཞུགས་སོ། ། སྡེ་འདིའི་མཆོད་གཞིས་ལ་ཚེ་མགུ་སྟེ་ལྔ་དང་སྒོ་མེ་གཡུ་
ཚ། དཀར་བརྗིད་སྡེ་བདུན། ལྕང་ར་སྡེ་ལྔ། རྨ་ཁར་ཧོར་ཀྱཱ་སྡེ་བ་
བཅོས་ཡོད།
ཆོས་ཐོག་གི་སྐོར་ལ། དཔྱིད་ཆོས་དང་པོ་དང་གཉིས་པ། དབྱར་
ཆོས་རྣམས་ཟླ་ཆོས་ཚོ་བ་བཞིས་རེས་མོས་ཀྱིས་དབྱར་གནས་ཀྱི་རིང་ཆོས་ཐོག་
འཛུགས་དགོས། དཔྱིད་ཆོས་གསུམ་པ། སྟོན་ཆོས་དང་པོ་དང་གཉིས་པ།
དགུན་ཆོས་རྣམས་བཅོ་ལྔའི་ཆོས་ཐོག གྲྭ་པ་རེས་མོས་སུ་འཁོར་བའི་ལྔ་
མཆོད་ཆོས་ཐོག་ཞག་ཉེར་ལྔ། རྒྱ་ལོ་དང་དྲུག་པའི་སྨོན་ལམ། ལོ་རྙིང་ལ་
ལྕགས་མཁར། ལྔ་མཆོད་དང་རྒྱ་ལོའི་སྨོན་ལམ་ལ་ འཆམ་ དང་ གོས་སྐུ་
བཤམས་པ་བཅས་ལོ་གཅིག་ལ་ཆོས་ཐོག་བཅོ་ལྔ་ཡོད་དོ། ། ང་བརྒྱད་ཡར་
སྔོན་ལ་རྩིས་འགོད་བྱས་པ་ལྟར་ན། ཆོས་སྡེ་འདི་ལ་གྲྭ་ཤག་རྒྱན་དྲུག་བརྒྱ་
དྲུག་དང་གྲྭ་པ་བརྒྱ་དང་བཞི། ནོར་བརྒྱ་དང་ལྔ་བཅུ། རྟ་དྲུག་ཅུ། ས་



ཁྲི་ཀའི་དཀར་བརྗིད་སྔགས་ཁང་རྣམ་གྲོལ་པདྨ་གླིང་།
： 221 ·
-
-
ཞིང་ཆུ་མ་མུའུ་སུམ་བརྒྱ་ལྷག་དང་རི་མ་མུའུ་སུམ་བརྒྱ་ལྔ་བཅུ་ཙམ་ཡོད་པར་
བཤད། ད་ལྟ་དགོན་གཞུང་དུ་བོད་སྨན་ཁང་ཞིག་ཀྱང་ཡོད་ལ། གྲྭ་ཤག་
ཉི་ཤུ་ལྷག་ལ་ཁང་བ་གྱན་བརྒྱ་དང་ཉི་ཤུ་ལྷག་ཡོད་ཅིང་གྲྭ་པ་བཅུ་ཕྲག་ལྔ་ཙམ་
གྱིས་སྔར་སྲོལ་རྣམས་རྒྱུན་འཁྱོངས་བྱེད་བཞིན་པའི་སྐབས་ལགས་སོ། །
དཀར་བརྗིད་སྔགས་ཁང་རྣམ་གྲོལ་པདྨ་གླིང་།
སྔགས་དགོན་འདི་ནི་ཁྲི་ཀ་རྫོང་ཐོག་ནས་བྱང་ཤར་དུ་སྤྱི་ལེ་ཉེར་ལྔའི་
མཚམས་ཀྱི་སྒོ་མེ་དཀར་བརྗིད་ཞང་གི་གཡམ་ཞེས་པའི་སྡེ་བའི་ཉེ་འགྲམ་དུ་
ཆགས་པས་གཡམ་སྔགས་ ཁང་ཡང་ཟེར། སྔགས་དགོན་འདི་ ཐོག་ མར་
བཏབ་ཚུལ་ལ། བྱང་བདག་བཀྲ་ཤིས་སྟོབས་རྒྱལ་ལམ་དབང་པོའི་སྡེ་ཞེས་
པས་རང་ཉིད་ཀྱིས་གཏེར་ནས་བཏོན་པའི་ཚེ་དཔག་མེད་ཀྱི་གསེར་སྐུ་ཡི་ས་
ཧས་རབ་གནས་མཛད་པའི་རྟེན་བྱིན་ཅན། ད་ལྟའང་དངོས་སུ་མཇལ་རྒྱུ་
ཡོད་པ་འདི་ཉིད་ཐུགས་སྲས་གྲུབ་དབང་པདྨ་མཐུ་སྟོབས་ལ་གནང་སྟེ། དམ་
པ་འདིས་རྟེན་དེ་ལ་གཞི་བྱས་རབ་བྱུང་བཅུ་བའི་ནང་སྔགས་དགོན་འདི་གསར་
འདེབས་མཛད་དེ་འདུ་ཁང་གྱན་གསུམ་ཅན་བཞེངས་ཤིང་སྐབས་དེར་རྒྱུན་
བཞུགས་སྔགས་པ་བཞི་བཅུ་ཙམ་ཡོད་པར་གྲགས། ཕྱིས་སུ་བི་མ་མི་ཊིའི་
རྣམ་སྤྲུལ་རྫོགས་ཆེན་མཁན་སྤྲུལ་འཇིགས་མེད་སྐལ་བཟང་རིན་པོ་ཆེ་སྒོ་མེ་ཡུལ་
འདིར་ཕེབས་ཏེ། དཀར་བརྗིད་སྟོང་དཔོན་པདྨ་ཆོས་འཕེལ་དང་མཆོད་
ཡོན་དུ་གྱུར། བླ་སློབ་ཐུན་མོང་གིས་རབ་དྲག་ཆུ་གླང(སྤྱི་ལོ1673)ལོར་
འདུ་ཁང་སྔར་ལས་རྒྱ་ཆེར་བཏང་ནས་སྤྱན་དགུ་ཅན་ནང་རྟེན་དང་བཅས་པ་
ལེགས་པར་བཞེངས། སྐབས་དེར་འཇིགས་མེད་སྐལ་བཟང་རིན་པོ་ཆེས་



， 222： མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ཡིད་བཞིན་མཛོད་དང་ཡོན་ཏན་མཛོད། རྒྱུད་གསང་སྙིང་གི་དགོངས་དོན་
འཆད་སྤེལ་གནང་། ངག་རྒྱུན་དུ་སྔགས་དགོན་འདིར་དང་པོ་སྨིན་གླིང་དང་
དེའི་རྗེའི་སུ་བྱང་གཏེར་འདོན་ཀྱང་། འདིའི་དུས་སུ་འདོན་ཆ་ཕྱག་བཞེས་
རྣམས་འོད་གསལ་སྙིང་ཐིག་ཏུ་བསྒྱུར་ཟེར།
སྔགས་དགོན་ཁྲི་རབས་ལ། དང་པོ་གླིང་མཆོག་རྫ་རྒྱལ་དུ་འཁྲུངས་
པའི་འཇིགས་མེད་སྐལ་བཟང་རིན་པོ་ཆེ། ་ གཉིས་པ་ད་ལྟའི་མགར་རྩེ་རྫོང་
ནས་འཁྲུངས་པའི་ཀོ་ཆེན་ཚང་ཞུ་བ་དེ་ཡིན། གསུམ་པ་དཔལ་ཆེན་ནམ་
མཁའ་འཇིགས་མེད་དེ། རེབ་གོང་ལྕང་ལུང་ནས་འཁྲུངས། འདི་ལ་ལྕང་
ལུང་གྲུབ་དབང་ཡང་ཟེར། བཞི་བ་དགུ་རོང་སྣ་ཚོགས་རང་གྲོལ། གཅན་
ཚ་དགུ་རོང་མཐིལ་ནས་འཁྲུངས་ཤིང་གསུང་ཆོས་ཀྱང་མང་། ལྔ་བ་འཇིགས་
བྲལ་ཆོས་དབྱིངས་རྡོ་རྗེ་ནི་གཅན་ཚ་དགུ་རོང་ནས་འཁྲུངས། ཡོངས་གྲགས་
སུདགུ་རོང་ཚང་ཞུ་བ་དེ་ཡིན། ཁོང་གི་ཐུགས་བཀོད་ལྟར་དཀར་བརྗིད་
སྟོང་དཔོན་ལྷ་འབྲུག་གིས་འདུ་ཁང་ལ་སླར་གསོ་གང་ལེགས་མཛད། སྒོ་མེ་
སྤྱི་ཁྱབ་སྟོང་དཔོན་འཇིགས་མེད་རྡོ་རྗེའི་སྲས་འབྲིང་བ་དེ་ཚེ་ཡི་རིག་འཛིན་
ཆེན་མོའི་ སྤྲུལ་སྐུར་ངོས་འཛིན་གནང་ནས་ མཚན་ མི་ འགྱུར་ རྡོ་ རྗེ་ གསལ་
ཡོངས་གྲགས་སུ་དཀར་བརྗིད་སྐུ་ལོ་ཞེས་པ་དེ་ཡིན། སྔགས་དགོན་གྱི་ཁྲི་
བདག་མཛད་ནས་འཛིན་སྐྱོང་གང་ལེགས་བྱས། བཅིངས་གྲོལ་རྗེས་སུ་རྫོང་
དམངས་ཆེན་གྱི་འཐུས་མི་དང་སྲིད་གཞུང་གི་ཁོངས་མིའི་གྲས་སུ་ཞུགས་ནས་བྱ་
བ་བསྒྲུབས། དམངས་གཙོ་བཅོས་བསྒྱུར་སྐབས་སྐུ་གཤེགས།
ནང་རྟེན་སྐོར་ལ། སྤྱིར་གསང་སྔགས་རྙིང་མའི་ཆོས་རྒྱུད་ཀྱི་ཁུངས་
ནི། མདོ་ཁམས་ཕྱོགས་ཀྱི་ཀ་དཔལ་རྫོགས་གསུམ་ཡིན་ལ། སྡེ་འདིའི་ཆོས་



ཁྲི་ཀའི་དཀར་བརྗིད་སྔགས་ཁང་རྣམ་གྲོལ་པདྨ་གླིང་།
： 223 .
ཁུངས་ཀྱང་རྫོགས་ཆེན་དགོན་ཡིན་པར་བཤད། སྐབས་དེར་རྫོགས་ཆེན་
ནས་སྐུའི་རྟེན་ལ་ཐུགས་རྗེ་ཆེན་པོའི་ལི་སྐུ་བྱིན་ཅན་དང་གསུང་རྟེན་ལ་རིག་
འཛིན་འཇིགས་མེད་གླིང་བའི་གསུང་འབུམ་པོད་དགུ། ཐུགས་རྟེན་ལ་
འཇིགས་མེད་གླིང་བའི་ན་བཟའ་དང་འཕེལ་གདུང་རིལ་བུ་བྱིན་ཅན་མང་པོ་
བཞུགས་པའི་དངུལ་གྱི་མཆོད་རྟེན་ཞིག་བསྩལ་བ་རྣམས་ཏེ། དེ་རྣམས་རྟེན་
གྱི་གཙོ་བོར་བཞུགས་ཤིང༌། འདུ་ཁང་དུ་སྨན་འདམ་ལས་གྲུབ་པའི་ཨོ་རྒྱན་
རིན་པོ་ཆེ་གཙོ་འཁོར་གསུམ་གྱི་འབག་སྐུ། རྡོར་སེམས། ཐུགས་རྗེ་ཆེན་
པོ་རིགས་བཞི། རྩ་གསུམ་གྱི་ལྷ་ཚོགས། ཡི་དམ་མཁའ་འགྲོ་ཆོས་སྐྱོང་།
མ་མགོན་སྡེ་ལྔ། ཨོ་རྒྱན་པདྨའི་རྣམ་ཐར་ཆོས་ལུང་སྤྲུལ་གསུམ། རྒྱུད་སྡེ་
བཞིའི་ལྷ་ཚོགས་སོགས་གྱིན་ཐང་ཉེར་བདུན་དང་གཞན་ཡང་ཐང་ག་དུ་མ་
བཞུགས། གསུང་རྟེན་ལ་རྒྱལ་བའི་བཀའ་བསྟན་རིན་པོ་ཆེ་ཚར་རེ་དང་རྙིང་
མའི་རྒྱུད་འབུམ། གཏེར་སྟོན་རིག་འཛིན་དཔའ་བོ་སྟོབས་ལྡན་གྱི་གཏེར་
ཆོས་ཆ་ཚང་བཅས་པོད་སྟོང་ལྷག་བཞུགས། ། གཞན་མཆོད་ཆས་ཀྱི་རིགས་ལ་
སིལ་སྙན་དང་སྦུབ་ཆ་བཅོ་ལྔ། དུང་ཆེན་ཆ་གཉིས། རྒྱ་གླིང་ཆ་བཞི།
ཚེ་འབར་དང་མཆོད་ཀོང་མང་པོ། གདུགས་རྒྱལ་མཚན། ནོར་བུའི་དྲ་བ་
དྲ་ཕྱེད། འཆོམ་ལཱ་མང་པོ་བཅས་བཞུགས་སོ། } འདུ་ཁང་གི་མཐའ་སྐོར་
དུ་པར་ཁང་དང་མཛོད་ཁང་། གཉེར་ཁང་། མགྲོན་ཁང་། དཀོན་
གཉེར་ཁང་བཅས་ཡོད།
ལོ་རེའི་ཆོས་ཐོག་ནི། ཟླ་གཉིས་པར་སྒྲུབ་པ་བཀའ་བརྒྱུད་ཀྱི་བསྙེན་
སྒྲུབ་ཉིན་བཅུ་དང༌། ཟླ་བཞི་བར་ངན་སོང་སྦྱོང་པའི་རྒྱུད་ཞི་ཁྲོ་ཉིན་བཅུ།
ཟླ་ལྔ་བའི་ནང་སྡུག་བསྔལ་རང་གྲོལ་གྱི་སྒྲུབ་ཆེན་ཉིན་བཅུ། ཟླ་བདུན་པའི་



224
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ནང་ཚོགས་འཁོར་ཆེན་མོ་ཉིན་ལྔ། ཟླ་བཅུ་བའི་ནང་སྒྲུབ་སྡེ་བཀའ་བརྒྱུད་
དང་སེང་གདོང་གཏོར་ཟློག་ཉིན་བཅུ་བཞི་བཅས་ཡོད་དོ། །
དགོན་པའི་སྒྲིག་འཛུགས་ནི། བླ་མ་དང་དབུ་མཛད། དགེ་བསྐོས་
སོགས་ལ་ཆོས་ཀྱི་ཡོན་ཏན་དང་གྲྭ་རྒན་སྤྱི་གཉེར་སོགས་ལ་འཇིག་རྟེན་གྱི་ཤེས་
རིག་བློ་ཐབས་སོགས་ཡོད་པའི་ཆ་རྐྱེན་ངེས་ཅན་ཞིག་གི་འོག་ནས་འདེམ་བསྐོ་
བྱས་ཏེ་སྒྲིག་ཁྲིམས་དང་ཆོ་ག་ཕྱག་ལེན། འདོན་རྟ་དབྱངས་སོགས་བྱ་བ་
སྤྱིའི་བཀོད་སྒྲིག་དང་གནད་དོན་ཐག་གཅོད་བྱེད་དགོས། དེར་ཡོད་སྔགས་
པ་རྣམས་ཀྱིས་དགོན་པའི་སྒྲིག་ཁྲིམས་དང་མི་འགལ་བའི་སྒོ་ནས་ཞིང་ལས་
གཉེར་བ་དང་རིག་གནས་སྦྱོང་བ། སྨན་གསོ་འཕྲོད་བསྟེན་གྱི་བྱ་བ་བསྒྲུབས་
ནས་རང་གི་འཚོ་བ་དང་དུས་ཚིགས་སོ་སོའི་ཆོས་ཐོག་བསྒྲུབ་དགོས།
སྤྱི་ལོ1979ལོར་སྔགས་དགོན་འདིར་ཆོས་སྒོ་འབྱེད་པའི་ཆོག་མཆན་
གནང་སྟེ། རྫོང་ཆོས་ལུགས་ཅུའུ་དང་དཀར་བརྗིད་ཞང་ལས་བྱེད་མི་སྣས།
དམངས་གཙོའི་འདེམ་བསྐོ་ལམ་ལུགས་ལྟར་དགོན་པའི་དོ་དམ་ལྷན་ཚོགས་
བཙུགས་ཤིང་འགན་འཛིན་གཙོ་བོ་སྐུ་ལོ་བཤད་སྒྲུབ་རྒྱ་མཚོ་དང་གཞོན་པ་བན་
དེ། བདུད་ལྷ་སྐྱབས། ཁོངས་མི་བདུན་བཅས་པའི་རྩ་འཛུགས་དོ་དམ་
ལམ་ལུགས་ལག་བསྟར་བྱས་ནས། སྔགས་པ་རྣམས་ཀྱིས་རང་བྲོ་བྱས་ཏེ་རྒྱུན་
ལྡན་གྱི་ཆོས་ལུགས་བྱ་འགུལ་སྤེལ་བཞིན་ཡོད། དད་ལྡན་སྦྱིན་བདག་རྣམས་
དང་སྡེ་བ་སོ་སོས་མ་སྐུལ་དང་བླང་གིས་མཐུན་རྐྱེན་ལེགས་པོ་སྦྱར་བར་བརྟེན་
འདུ་ཁང་སླར་གསོ་ཅུང་ལེགས་ཤོས་བྱས་ཤིང་། ནང་རྟེན་ཡང་ཨོ་རྒྱན་རིན་
པོ་ཆེ་དང་ཐུགས་རྗེ་ཆེན་པོ། ： རྡོ་རྗེ་སེམས་དཔའ། དཔལ་ཆེན་འདུས་པ།
ཁྲོས་མ། སེང་གདོང་སོགས་འབག་སྐུ་འགའ་བཞེངས་ཡོད་ལ། མཆོད་



ཁྲི་ཀཱའི་མཛོ་སྣའི་སྔགས་ཁང་།
• 225 •
ཆས་ཡོ་བྱད་ཀྱང་ཅུང་ཆ་ཚང་བར་བསྒྲིགས་པ་མཆོད་གཡོག་དང་དཀོན་གཉེར་
གྱིས་དོ་དམ་བྱེད་བཞིན་ཡོད། །
སྤྱི་ལོ1956ལོར་རྩིས་འགོད་བྱས་པ་ལྟར་ན། སྔགས་ཁང་འདིར་དེ་
སྔ་འདུ་ཁང་དང་བཅས་པའི་ཁང་བ་གྱན་བརྒྱ་ལྷག་དང་ས་ཞིང་ཆུ་མ་མུའུ་ཉི་ཤུ་
ལྷག སྔགས་པ་བརྒྱ་དང་བཅུ་གཉིས་ཡོད། ད་ལྟ་འདུ་ཁང་གྱན་རེ་གཉིས་
དང་སྔགས་པའི་མཚམས་ཁང་གྱན་ཞེ་ལྔ། སྔགས་པ་དགུ་བཅུ་ལྷག་གིས་སྔར་
སྲོལ་རྣམས་ལེགས་པར་སྐྱོང་བཞིན་པའི་སྐབས་ལགས་སོ། །
མཛོ་སྣའི་སྔགས་ཁང་།
སྔགས་ཁང་འདི་ནི་ཁྲི་ཀ་རྫོང་ཐོག་ནས་ནུབ་བྱང་དུ་སྤྱི་ལེ་བཅུ་དགུ་དང་
ཕྱེད་ཀྱི་ས། མཛོ་སྣ་སྡེ་བར་ཆགས་ཡོད། སྔགས་ཁང་འདི་ ཐོག་ མར་
ཆགས་སྐབས་གཞི་རྒྱ་ཆུང་ཞིང་སྔགས་པ་བཅུ་ཕྲག་གཅིག་ལྷག་དང་འདུ་ཁང་
རྒྱུན་བཞི། ཇ་ཁང་དང་གཉེར་ཁང་གྱོན་བཞི་བཅས་བསྡོམས་པས་ཁང་བ་
གྱན་བརྒྱད་དགུ་ཙམ་དང་། ནང་རྟེན་གཙོ་བོ་སློབ་དཔོན་གྱི་སྐུ་སོགས་སྨན་
སྐུ་ཆུང་བ་འགའ་ལས་མེད། ཕྱིས་སུ་དབུ་མཛད་ལྷུན་གྲུབ་དང་སྔགས་འཆང་
རྡོ་རྗེ་མཐུ་སྟོབས་སོགས་ལས་འཛིན་མི་སྣ་དང་སྡེ་བའི་རྒན་གྲས་ཐུན་མོང་གིས་
གྲོས་བྱས་ཏེ་ཁམས་སངས་རྒྱས་རྡོ་ རྗེའི་ཡང་སྲིད་ཁམས་ སྐུ་ཆེན་ཚང་སྤྱི་ལོ
1903ལོར་སྔགས་ཁང་འདིར་ཞུས་ཏེ་དབང་ལུང་གི་རྒྱུན་བསྩལ། སྔར་གྱི་
འདུ་ཁང་དེ་རྙིང་དྲགས་ཆེ་ཞིང་གཞི་རྒྱ་ཆུང་ལ་སྔགས་པའང་མང་དུ་འཕེལ་བ་
ལ་སོགས་པའི་དགོས་མཁོར་དམིགས་ཏེ་འདུ་ཁང་གསར་དུ་བཞེངས་གྲུབས་
བྱས། སྤྱི་ལོ1930ལོར་ཁམས་སྐུ་ཆེན་ཚང་གིས་ལྟ་ནོར་ཉི་ཤུ་དང་དངུལ་



： 226 ་ མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས༔
སྒོར་ལྔ་བརྒྱ། འབྲུ་རིགས་འབོར་ཆེན་བཅས་འདུ་ཁང་བཞེངས་ཐེབས་པ་
གནང་བ་དང་རང་སྡེའི་ཆོས་དད་སྦྱིན་བདག་རྣམས་ཀྱིས་མཐུན་རྐྱེན་སྦྱར་བར་
བརྟེན། འདུ་ཁང་གྱན་ལྔ་བཅུ་དང་ཇ་ཁང་། འགྲུལ་ཁང་སོགས་རྒྱུན་ .
བཅོ་ལྔ། འདུ་ཁང་གི་གསེར་ཏོག་དང་རི་དྭགས། ཆོས་འཁོར།་ ཕྱིའི་
ལྕགས་རི་དང་བཅས་པ་ལེགས་གྲུབ་བྱུང་། ནང་རྟེན་གཙོ་བོར་སློབ་དཔོན་
གྱི་སྐུ་སོགས་སྨན་སྐུ་ཆེ་བ་ལྔ་དང་སངས་རྒྱས་བྱང་སེམས་ཀྱི་བྲིས་སྐུ་མང་པོ་
བཞེངས་ཡོད།
ཆོས་ཐོག་གི་སྐོར་ལ་ ལྔ་བའི་གུ་དྲུག བརྒྱད་པའི་ནང་ཞི་ཁྲོའི་
སྟོང་མཆོད། བཅུ་བའི་སེང་གདོང་། བཅུ་གཅིག་པའི་ཚེ་སྒྲུབ་བཅས་ཉིན་
བདུན་རེར་ཚོགས་དགོས། ལྔ་བའི་གུ་དྲུག་གི་ཉིན་ཐ་མར་གར་འཆམ་བྱེད་
པའི་སྲོལ་སྔ་མོ་ནས་ཡོད་ལ། མཛོ་སྣའི་གེ་སར་གྱི་འཆམ་འདི་མཚོ་སྔོན་
ཕྱོགས་ནས་ཅུང་སྔ་བར་བཤད་དོ། །
དམངས་གཙོ་ བཅོས་བསྒྱུར་གྱི་ སྐབས་ སྔགས་ཁང་འདི་ལའང་ཆབ་
འཇིག་ཚབས་ཆེན་བྱུང་མོད། འོན་ཀྱང་ཐུབ་བསྟན་ཡང་དར་གྱི་ཉི་གཞོན་
མཁའ་ནས་འཕགས་ཏེ། དད་ལྡན་མང་ཚོགས་ཀྱི་འདོད་མོས་བཞིན་སྤྱི་ལོ
1988ལོའི་ཟླ་བརྒྱད་པའི་ཚེས་བཅུ་དགུ་ལ་དགོན་འདིར་ཆོས་སྒོ་ཕྱེ་བའི་ཆོག་
མཆན་ཐོབ་སྟེ། འདུ་ཁང་རྟེན་བརྟེན་པ་དང་བཅས་བསྐྱར་བཞེངས་བྱས།
1991ལོའི་ཟླ་ལྔ་པའི་ཚེས་སོ་གཅིག་ལ་ཁྲི་ཀ་རྫོང་མི་དམངས་སྲིད་གཞུང་གིས་
རྫོང་རིམ་པའི་རིག་དངོས་སྲུང་སྐྱོབ་ཀྱི་གྲས་སུ་བཞག ད་ལྟ་འདུ་ཁང་དང་
བཅོས་པའི་ཁང་བ་གྱན་རེ་ལྔ་དང་ས་ཞིང་མུའུ་བརྒྱུད། སྡོང་ར་མུའུ་སུམ་ཅུ་
ལ་སྡོང་ཕྲུག་ཉིས་སྟོང་ལྷག་བཙུགས་ཏེ་སྔགས་ཁང་གིས་རང་ཁ་རང་གསོ་བྱེད་



ཁྲི་ཀའི་ལྷ་ཁང་ཐང་སྔགས་ཁང་དབང་ཆེན་གྲུབ་གནས།
227 ，
པའི་ཕྱོགས་སུ་འབད་བཞིན་ཡོད་ལ། སྔགས་པ་ཉེར་བརྒྱད་ལྷག་གིས་གོང་
སྨྲས་ཆོས་ཐོག་བཞི་དང་བདུན་པའི་ཚེས་བཅུ་བཅས་རྒྱུན་ལུགས་བཞིན་སྒྲུབ་
པའི་སྐབས་ལགས་སོ། །
གཞན་ཡང་ནེའུ་སྣའི་དུས་གསུམ་སངས་རྒྱས་གླིང་དང་། རྫོང་མགོའི་
དགེ་འདུན་ཆོས་འཕེལ་གླིང་། ཨ་ སྐོང་སྔགས་ཁང་། སུམ་པའི་སྔགས་
ཁང་། གདོང་མགོ་ཐང་སྔགས་ཁང་། ཧོ་ཞིའི་མེར་རྒན་སྔགས་ཁང་
སོགས་ཀྱང་ཕྱོགས་འདིར་མཆིས་ཀྱང་ལོ་རྒྱུས་ཀྱི་རྒྱུ་ཆ་མ་རྙེད་པས་བཞག་གོ།
ལྷ་ཁང་ཐང་སྔགས་ཁང་དབང་ཆེན་གྲུབ་གནས།
སྔགས་ཁང་འདི་ནི་ཁྲི་ཀ་རྫོང་སྲིད་ནས་ནུབ་བྱང་དུ་སྤྱི་ལེ་ཉེར་གཉིས་
ཀྱིས་ཆོད་པའི་ལྷ་ཁང་ཐང་སྡེ་བར་ཆགས་ཡོད། གནས་འདིར་དང་ཐོག་རབ་
བྱུང་བཅུ་གསུམ་པའི་དུས་སུ་མ་ཎི་ཁང་ཞིག་ཡོད་ལ། མ་ཎི་འཁོར་ཆེན་དེའི་
བདག་གཉེར་བའི་མིང་ལ་རྒྱལ་མཚན་ཟེར་བས། མི་ཚང་མས་དེ་ལ་རྒྱལ་
མཚན་མ་ཎི་ཞེས་འབོད། རབ་བྱུང་བཅུ་བཞི་བའི་དཀྱིལ་ཏེ་སྤྱི་ལོ1828-
1850ལོའི་བར་སྐབས་ཙམ་ལ། ཞབས་དཀར་ཚོགས་དྲུག་རང་གྲོལ་རྨ་ཆེན་
གངས་བསྐོར་དུ་ཕེབས་པའི་ཕྱིར་ལམ། གང་ཟག་ཐ་མལ་བའི་ཚུལ་གྱིས་མ་
ཎི་ཁང་འདིར་ཞག་བཞུགས་མཛད་སྐབས། སྡེ་བའི་མིང་ལ་ལྷ་ཁང་ཐང་དང་
ཁྱོད་ཀྱི་མིང་ལ་རྒྱལ་མཚན་ཟེར་བས་རྟེན་འབྲེལ་ལེགས་པོ་བྱུང་ཞེས་གསུངས་
ཤིང་མ་ཎི་པ་ལ་བསྔགས་བརྗོད་ཚད་མེད་བྱས། རྨ་རྒྱལ་སྦོམ་རས་ཕུལ་བའི་
དབུ་ཞྭ་མནབས་ཤིང་སྨོན་ལམ་རྣམ་དག་བཏབ་སྟེ་ཕེབས། ཕྱིས་སུ་མ་ཎི་
པས་མ་ཎི་ཁང་རྒྱ་བསྐྱེད་དེ་སྔགས་པ་རྣམས་རྩ་འཛུགས་བྱས། རབ་བྱུང་



228 ་
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས། །
བཅོ་ལྔ་བའི་མགོ་སྟེ། སྤྱི་ལོ1867-1877ལོའི་བར་སྐབས་ཙམ་ལ་སྔར་
གྱི་སྨོན་ལམ་གྱི་མཐུས་ཞབས་དཀར་བའི་རྣམ་སྤྲུལ་སྐུ་ཞབས་རྒྱ་ཡན་རང་གྲོལ་
སྡེ་འདིར་ཕེབས་ནས་སྔགས་འཆང་རིག་པ་འཛིན་པ་གཙོ་བྱས་སྐྱེ་བོ་རྣམས་ལ་
ཟབ་རྒྱས་ཆོས་ཀྱི་འཁོར་ལོ་རྒྱ་ཆེར་བསྐོར་ཏེ་གསང་ཆེན་བསྟན་པའི་དབུ་འཕང་
དགུང་དུ་འདེགས་པའི་རྟེན་འབྲེལ་བྱུང་། སྐབས་དེར་ཁོང་གི་ཐུགས་བཀོད་
བཞིན་སྔགས་འཆང་འགས་ཁུར་བཞེས་ཏེ་འདུ་ཁང་གྱན་ལྔ་ བཅུ་ ཅན་བཟོ་
བཀོད་ཕུན་སུམ་ཚོགས་པ་ལེགས་གྲུབ་བྱུང་། དེའི་རྗེས་སུ་ཁམས་སངས་རྒྱས་
རྡོ་རྗེ་དང་ཏིང་ཀྱཱ་སྐུ་ཕྲེང་གསུམ་པ་བདུད་འདུལ་རྡོ་རྗེ་སོགས་ཡུལ་གྲུ་འདིར་
ཕེབས་ཏེ་གདུལ་བྱ་སོ་སོའི་འདོད་མོས་བཞིན་དབང་ལུང་ཁྲིད་གསུམ་གྱི་ཟབ་
ཆོས་མང་པོ་ཕངས་མེད་དུ་བསྩལ། ཏིང་ཀྱུ་བདུད་འདུལ་རྡོ་རྗེ་མཆོག་ལ།
སྔགས་སྡེ་འདི་ཉིད་འཛིན་སྐྱོང་གནང་བར་གསོལ་བ་བཏབ་པ་བཞིན་ཞལ་གྱིས་
བཞེས་ནས་བརྩེ་བས་བསྐྱངས། དབང་གྲགས་བསྟན་སྐྱོང་འཁོར་བཅས་
བཀའ་བསྒོས་དམ་བཞག་གིས་དུས་ཀྱི་མཐའ་འདིར་གསང་སྔགས་བསྟན་པའི་
སྲུང་མར་མངའ་གསོལ། བཙན་ཁང་དབང་གྲགས་འབར་བའི་ཕོ་བྲང་
བཞེངས། གསར་དུ་གྲུབ་པའི་འདུ་ཁང་ལ་དབང་ཆེན་གྲུབ་པའི་དགའ་ཚལ་
ཞེས་པའི་མཚན་གསོལ། འདུ་ཁང་གཡོན་གྱི་ཁོང་གི་སྒར་གཞིས་འཕྲིན་ལས་
ཡིད་དགའ་ཞེས་པའང་དུས་དེར་བཞེངས། དེའི་རྗེས་སུ་སྐྱབས་མགོན་བདེ་
ཆེན་རྒྱལ་པོས་ལེགས་པར་བསྐྱངས། འདི་པ་ཞབས་དཀར་པའི་རྣམ་སྤྲུལ་སྐུ་
གཞོགས་རྒྱ་ཡན་རང་གྲོལ་ལ་སྤྲུལ་སྐུ་གཉིས་བྱོན་པའི་སྒོ་མེ་སྐྱབས་མགོན་ཡིན་
པར་གྲགས། འདི་པ་སྤྱི་ལོ1918ལོར་སྐུ་འཁྲུངས་ཤིང་མཚན་གཞན་ལ་ཨ་
ལགས་གངས་ཏེ་ཡང་ཟེར། སྤྱི་ལོ1955ལོར་སྔོན་གྱི་སྔགས་ཁང་གི་རྨང་



__ ཁྲི་ཀའི་ལྷ་ཁང་ཐང་སྔགས་ཁང་དབང་ཆེན་གྲུབ་གནས། : 229
གཞིའི་སྟེང་རྒྱ་བསྐྱེད་དེ་འདུ་ཁང་གྱན་བདུན་མ་ཅན་རྟེན་དང་བརྟེན་པ་བཅས་
པ་གསར་བཞེངས་གནང་བ་སོགས་བརྩེ་གཟིགས་གནང་། སྤྱི་ལོ་1958ལོར་
ཁྲི་མོན་དུ་གཤེགས། གཞན་ཡང་སྔ་འགྱུར་རིང་ལུགས་འཛིན་པའི་སྐྱེས་ཆེན་
དམ་པ་ཁམས་སྟག་ཤམ་དང་། དགུ་རོང་སྣ་ཚོགས་རང་གྲོལ། རྡོ་བ་ཆོས་
ཀྱི་དབང་ཕྱུག དགུ་རོང་རྒྱལ་སྲས། ཁམས་སྐུ་ཆེ་ཆུང་སོགས་དམ་པ་མང་
པོས་ཞབས་ཀྱིས་བཅགས་ཏེ། དབང་ལུང་ཁྲིད་གསུམ་གྱི་ཆོས་ཆར་མང་དུ་
ཕབ་ནས་སྐྱེ་འགྲོ་རྣམས་སྨིན་གྲོལ་ལ་བཀོད་ཅིང་སྡེ་འདི་ལ་བརྩེ་གཟིགས་ཆེན་
པོ་གནང་ངོ་། །
རྟེན་དང་བརྟེན་པའི་སྐོར་ལ། འདུ་ཁང་ནང་དུ་སློབ་དཔོན་རིན་པོ་
ཆེའི་སྐུ་མི་ཚད་ཙམ་དང་གཡས་གཡོན་དུ་ཞི་ཁྲོ། རྟ་མགྲིན། ཐུགས་རྗེ་
ཆེན་པོ་ཕྱག་སྟོང་སྤྱན་སྟོང་སོགས་ཀྱི་སྨན་སྐུ། ཞི་ཁྲོའི་དཀྱིལ་འཁོར་སོགས་
ཀྱི་གྱན་ཐང་དང་གུ་རུའི་འཁྲུངས་རབས་ཀྱི་ཐང་ག་ཉི་ཤུ། གསུང་རྟེན་ལ་
ཀློང་ཆེན་མཛོད་བདུན་དང་སྙིང་ཐིག་ཡ་བཞི། སྙིང་ཐིག་དུམ་གཉིས་སོགས་
གླེགས་བམ་གང་མང་དང་། ཐུགས་རྟེན་ལ་ལྷ་ཁང་གི་མཐའ་སྐོར་དུ་མཐོ་
ཚད་ལ་ཁྲུ་སུམ་ཅུ་ལྷག་གི་བྱང་ཆུབ་མཆོད་རྟེན་བདུན་དང་ལྷ་བབ་མཆོད་རྟེན་
གཅིག་བཅས་མཆོད་རྟེན་བརྒྱད་ཡོད་པ་ཚང་མར་ལོ་རྒྱུས་ཧ་ཅང་རིང་བོ་ཡོད་
པར་གྲགས། ལྷག་པར་དུ་ལྷ་ཁང་ར་ནང་གི་བྱང་ཆུབ་མཆོད་རྟེན་དེ་གནའ་
སྔ་མོའི་དུས་ཏེ་མངའ་བདག་ཁྲི་རལ་གྱི་དུས་སུ་བཞེངས་ཤིང་གནས་དེར་དགེ་
འདུན་གྱི་སྡེ་ཆུང་བའི་ལྷ་ཁང་ཞིག་ཡོད་པས་ཡུལ་འདིའི་མིང་ལའང་ལྷ་ཁང་
ཐང་ཞེས་གྲགས་པ་ངག་རྒྱུན་དུ་མཆིས། ང་བརྒྱད་ལོར་མཆོད་རྟེན་དེ་ཡང་
རྨང་ནས་བཤིག ཕྱིས་སུ་སྐུ་གསུང་ཐུགས་རྟེན་རྣམས་ལྷན་དུ་བསྡུས་ཏེ་བྱང་



· 230 · མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ཆུབ་མཆོད་རྟེན་ཆེན་མོ་དེ་འགྲོ་བའི་བསོད་ནམས་ཀྱི་ཞིང་དུ་སླར་ཡང་བསྐྲུན།
གཞན་ཏིང་ཀླུ་བདུད་འདུལ་རྡོ་རྗེའི་གཟིམ་ཁང་དེ་ཕྱིས་སུ་སྲས་བདེ་ཆེན་རྒྱལ་
པོས་ཞིག་གསོས་བྱས་ནས་དེར་བཞུགས་པས་སྐྱབས་མགོན་སྒར་བ་ཟེར་བ་དེ་
དང་། དེའི་ཉེ་འགྲམ་གྱི་ཞེ་ཆེན་སྒར་བར་ཡང་སྐུ་གསུང་ཐུགས་རྟེན་མང་པོ་
དང་དབང་དྲག་འབར་བའི་ཕོ་བྲང་དུའང་རྟེན་མང་པོ་བཞུགས་སོ། །
ཆོས་དད་ རང་ མོས་ ཀྱི་ སྲིད་ དུས་ བཟང་ པོ་ ལག་ བསྟར་ བྱས་ རྗེས།
དད་ལྡན་མང་ཚོགས་ཀྱི་རེ་འདོད་ལྟར་སྤྱི་ལོ1981ལོར་སྡེ་འདིའི་ཆོས་སྒོ་ཕྱེ་
བའི་ཆོག་མཆན་དངོས་སུ་གནང་སྟེ་དོ་དམ་ལྷན་ཚོགས་གསར་འཛུགས་བྱས།
སྔོན་གྱི་འདུ་ཁང་དང་བཙན་ཁང་ལ་གནོད་སྐྱོན་བྱུང་བ་ཉམས་གསོ་དང་ནང་
རྟེན་གསར་དུ་བཞེངས་པར། གུ་རུ་ མཚན་ བརྒྱད་ དང་ འཇམ་ དབྱངས།
ཐུགས་རྗེ་ཆེན་པོ་ཕྱག་བཞི་པ། གསང་བདག་དང་བཀའ་བརྒྱད། རྟ་
མགྲིན། གེ་ སར་རྒྱལ་པོ་བཅས་ཀྱི་འབག་སྐུ་སྤྱན་ཚད་རེ་དང་། འོད་
དཔག་མེད། སྒྲོལ་ མ་ གདུགས་དཀར། ཟངས་མདོག་དཔལ་རིའི་
ཞིང་བཀོད་སོགས་ཀྱི་གྱན་ཐང་དང་། གུ་རུ་མཚན་བརྒྱད་དང་འོད་དཔག་
མེད་ཀྱི་ཐང་ག ཆོས་སྐྱོང་སོ་སོའི་ཞལ་འབག་དང་འཆམ་ལ་སོགས་མཆོད་
རྫས་ཀྱི་བྱེ་བྲག་མང་པོ་བཞུགས། སྤྱི་ལོ1987ལོར་དད་གཏོང་གི་ཕྱག་རྒྱ་
ཡངས་པའི་སྦྱིན་བདག་དབང་འབུམ་རྒྱལ་དང་སྔགས་འཆང་བློ་ལྡན་གཉིས་
ཀྱིས་མཐུན་རྐྱེན་སྦྱར་བར་བརྟེན། འདུ་ཁང་གི་མདུན་ཕྱོགས་སུ་བྱང་ཆུབ་
མཆོད་རྟེན་ལེགས་ཤོས་ཤིག་བཞེངས་གྲུབ་བྱུང་། 1988ལོའི་ཟླ་དགུ་པའི་
ཚེས་བཅོ་ལྔ་ཉིན་ཞིང་ཆེན་མི་དམངས་སྲིད་གཞུང་གིས་སྔགས་ཁང་འདི་ཞིང་
ཆེན་རིམ་པའི་རིག་དངོས་སྲུང་སྐྱོབ་ཀྱི་གྲས་སུ་བཞག



ཁྲི་ཀའི་ཆུ་ནག་དགོན་བཀྲ་ཤིས་ཆོས་གླིང་། 231 ：
ལོ་རེའི་ཆོས་ཐོག་གི་རིམ་པ་ལ། ཟླ་དང་པོར་བླ་མ་གསང་འདུས་ཀྱི་ཆོ་
ག་དང་དེའི་ཚེས་དགུའི་ཉིན་འབག་འཆམ། འདིའི་ཕྱག་རྒྱུན་ནི་རབ་རྒྱལ་
བགྲང་བྱ་བཅོ་ལྔའི་ཡས་མས་སུ་ཁམས་ཞེ་ཆེན་དགོན་པའི་མཁན་པོ་ཚུལ་ཁྲིམས་
བསྟན་འཛིན་དང་དེ་གའི་འཆམ་དཔོན་གཉིས་སྡེ་འདིར་ཕེབས་ཏེ་ཟླ་གསུམ་
རིང་འཆམ་ཁྲིད་བྱས་ནས་བཙུགས་པ་ཡིན། བཞི་བར་ཐུགས་རྗེ་ཆེན་པོ་སྡུག་
བསྔལ་རང་གྲོལ་དང་བཞི་བའི་མ་ཎི། ལྔ་བར་བདེ་ཆེན་ཞིང་སྒྲུབ། བཅུ་
བར་བཀའ་བརྒྱུད་དང་ཞི་ཁྲོ། དེའི་ཚེས་དགུ་དང་བཅུ་གཉིས་ལ་ཆོས་སྐྱོང་
རྣམས་ཀྱི་འཆམ་བཅས་པའི་ཆོས་ཐོག་རྣམས་སླར་གསོ་བྱས་ཏེ། སྔགས་པ་ལྔ་
བཅུ་ལྷག་བཞུགས་པས་འགྲིག་རང་ཁུར་སྒོས་ཆོས་སྤྱོད་རྣམས་ཡར་ལྡན་དུ་སྤེལ་
བཞིན་པའི་སྐབས་ལགས་སོ། །
ཆུ་ནག་དགོན་བཀྲ་ཤིས་ཆོས་གླིང་།
དགོན་སྡེ་འདི་ནི་ཁྲི་ཀ་རྫོང་སྲིད་ནས་ནུབ་བྱང་དུ་སྤྱི་ལེ་ང་གསུམ་ཡོད་
པའི་ས་ཆུ་ནག་སྡེ་བའི་ནུབ་ཕྱོགས་ཀྱི་ལྷ་ཆེན་སྟོད་སྨད་ཀྱི་མཚམས་འཛམ་
དབྱངས་ཐང་དུ་ཆགས་པའི་དགེ་ལུགས་པའི་སྒྲུབ་སྡེ་ཞིག་ཡིན། སྡེ་འདི་ཐོག་
མར་སྟོང་སྐོར་སྐུ་ཕྲེང་དྲུག་པ་ངག་དབང་འཇམ་དབྱངས་བསྟན་འཛིན་རྒྱུ་
མཚོས་གླང་མའི་ཆུ་འགྲམ་འཕྲང་ལམ་གོང་མར་རབ་འདོད་མེ་ཁྱི་སྟེ་སྤྱི་ལོ་
1766ལོར་བཏབ། སྐབས་དེར་དགེ་འདུན་ཞལ་གྲངས་བརྒྱ་ཕྲག་གཅིག་
ལས་བརྒལ། ཟི་ལིང་སྟོང་སྐོར་ཐུབ་བསྟན་བཤད་སྒྲུབ་གླིང་གི་དགོན་ལག་
ཡིན། དམ་པ་འདི་ཉིད་རབ་འདོད་ཤིང་ཁྱི་སྟེ་སྤྱི་ལོ1754ལོར་རོང་བོ་མར་
ནང་ཤིང་ལེ་ཁར་འཁྲུངས། བཀྲ་ཤིས་འཁྱིལ་དུ་ཆོས་གྲྭར་ཞུགས། དབུས་



· 232 · མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
སུ་ཕེབས་ནས་སེར་སྨད་ཀྱི་ཁྲིར་བཞུགས་ཤིང་ལྕགས་པོ་རི་དང་ཞྭ་ལུ་དགོན་
པའི་མཁན་པོར་ཡང་བཞུགས། རྒྱ་ནག་ཏུ་ལན་གཉིས་ཙམ་ཕེབས། མེ་རྟ་
སྟེ་སྤྱི་ལོ1786ལོར་རང་ཡུལ་དུ་ལོག དགུང་ལོ་ཞེ་ལྔ་བ ས་རྟ་སྟེ་སྤྱི་ལོ
1798ལོར་སྐུ་གཤེགས། ལོ་བཅུ་ཕྲག་འགའི་རྗེས་སུ། གནས་དེར་སྐྱེ་བོ་
མི་བསྲུན་པ་དག་གི་རྐུ་འཕྲོག་བཅོམ་གསུམ་གྱིས་འཚེ་བས་སྡོད་མ་ནུས་ཏེ་བཀྲ་
ཤིས་ལྷ་ཆེན་སྨད་ཀྱི་ཁོངས་ལྗོན་ཤིང་ཐང་ཟེར་བའི་སར་དགོན་གནས་སྤོས།
དེར་འདུ་ཁང་རྟེན་དང་བརྟེན་པ་གསར་བཞེངས་མཛད། དེ་སྔ་ནང་རྟེན་
གཙོ་བོར་ཙན་དན་དམར་པོ་ལས་གྲུབ་པའི་ལོ་ཀེ་ཤྭ་རའི་སྐུ་བརྙན་དགུང་ལོ་
བདུན་པའི་ཚད་ཅན་དང་། ཙན་དན་དཀར་པོ་ལས་གྲུབ་པའི་ཐུགས་རྗེ་
ཆེན་པོ་བཅུ་གཅིག་ཞལ་གྱི་སྐུ་ལག་ཁྲུ་དོ་ཙམ། རྒྱལ་བའི་བཀའ་འགྱུར་རིན་
པོ་ཆེ་སོགས་བཞུགས་པ་ད་ལྟ་མིང་ཙམ་དུ་གྱུར། སྐབས་དེར་དགོན་པར་
བདག་སྐྱོང་བྱེད་མཁན་ནི་དགེ་བཤེས་བྱམས་པ་འོད་ལྡན་ཞུ་བ་དེ་ཡིན་ཞིང་གྲྭ་
ཤག་ཉི་ཤུ་ཙམ་དང་དགེ་འདུན་སུམ་ཅུ་ལྷག་བཞུགས་སྐད། །
སྡེ་འདིའི་ཆོས་ཐོག་གི་སྐོར་ལ། ཟླ་དང་པོར་ཆོ་འཕྲུལ་སྨོན་ལམ་དང་།
བཞིབའི་སྨྱུང་གནས། ལྔ་བའི་མཆོད་པ། བཅུ་བའི་ལྔ་མཆོད། བོད་
ལོའི་གཏོར་སྒྲུབ་ བཅས་ དང༌ ཟླ་ རེར་ བཅོ་ ལྔའི་དུས་ བཟང་ ཆག་ མེད་ ཡིན།
འདོན་ཆོས་གཙོ་བོ་བདེ་གསང་འཇིགས་གསུམ་དང་ཀུན་རིག སྨན་བླ།
མགོན་ཆོས་རྣམས་སོ། །
ཆོས་དད་རང་མོས་ཀྱི་སྲིད་ཇུས་ལག་བསྟར་བྱས་རྗེས། དད་ལྡན་
མང་ཚོགས་ཀྱི་རེ་འདོད་ལྟར་སྤྱི་ལོ1983ལོར་སྔར་གྱི་དགོན་གནས་སྤོས་ཏེ་
འཇམ་དབྱངས་ཐང་ཞེས་པར་གནས་གཞི་གསར་དུ་བཏིངས་ནས་སླར་གསོ་



ཁྲི་ཀའི་གསང་སྔགས་བདེ་ཆེན་རབ་རྒྱས་གླིང་། 233 .
བྱེད་མགོ་བརྩམས། སྤྱི་ལོ1985ལོའི་ཟླ་བརྒྱད་པར་ཆོས་སྒོ་འབྱེད་པའི་ཆོག་
མཆན་དངོས་ སུ་ ཐོག་ སྟེ་ དགོན་ དམངས་ དོ་ དམ་ ལྷན་ ཚོགས་ བཙུགས་
མཆོད་གཞིས་དད་ལྡན་མང་ཚོགས་ཀྱིས་མཐུན་རྐྱེན་གང་ལེགས་སྦྱར་ཏེ་འདུ་
ཁང་གྱན་ལྔ་ཅན་གསར་བཞེངས་བྱས། ནང་རྟེན་དུ་སྨན་འདམ་ལས་གྲུབ་
པའི་ཤཱཀྱ་མུ་ནེ་ཁྲི་དྲུག་འགྱོགས་ཅན་གཙོས་འབག་སྐུ་བཞི། གྱན་ཐང་ཉེར་
གཅིག བཀའ་བསྟན་འགྱུར། རྗེ་ཡབ་སྲས་གསུམ་ གྱི་ གསུང་འབུམ་
བཅས་བཞུགས་སོ། ། ད་ལྟ་གྲྭ་ཤག་ལྔ་དང་གྲྭ་པ་ཉེར་ལྔ་ཙམ་གྱིས་སྔར་སྲོལ་
རྒྱུན་འཁྱོངས་བྱེད་བཞིན་པའི་སྐབས་སོ། །
གསང་སྔགས་བདེ་ཆེན་རབ་རྒྱས་གླིང་།
སྡེ་འདི་ནི་ཁྲི་ཀ་རྫོང་སྲིད་ནས་སྤྱི་ལེ་བཞི་བཅུ་ལྷག་གི་སའི་སྟག་ལུང་སྡེ་
བའི་བྱང་ཕྱོགས་ཉི་མ་ལུང་ཞེས་པར་ཆགས་ཡོད་པའི་དགེ་ལུགས་པའི་སྒྲུབ་སྡེ་
ཞིག་ཡིན། དང་ཐོག་སྟེ་རབ་ཉིའི་ཡར་སྔོན་དུ་སྒོ་མེ་གོང་འོག་ཀུན་གྱི་གྲྭ་པ་
རྣམས་མཆོད་རྟེན་སྐྱེ་དགོན་པའི་གནས་རྙིང་བཀྲ་ཤིས་ཆོས་གླིང་དུ་ཡོད་ལ་
ཕྱིས་དགོན་གནས་སྤོས་པ་སོགས་རྐྱེན་འགའ་ཞིག་གི་དབང་གིས་ཁམས་རིས་བླ་
མ་སྐུ་ཕྲེང་དང་པོས་རབ་ཉིའི་ས་གླང་སྟེ་སྤྱི་ལོ1709ལོར་ད་ལྟའི་དགོན་གནས་
འདིར་གསར་དུ་བཏབ། དེ་ནས་རབ་བྱུང་བཅུ་གསུམ་པའི་སྨད་ཙམ་ལ་སྡེ་
འདིའི་དགོན་མགོ་ཀུན་མཁྱེན་འཇིགས་མེད་དབང་པོར་ཕུལ་རྗེས་བླ་བྲང་བཀྲ་
ཤིས་འཁྱིལ་གྱི་དགོན་ལག་ཏུ་གྱུར་ཏེ་མཆོད་རྟེན་སྐེའི་དགོན་པར་འབྲེལ་བ་མ་
བྱུང་བ་འདྲ། ཀུན་མཁྱེན་མཆོག་གིས་བཅའ་ཡིག་ཆེན་མོ་མཛད་དེ་ཆོས་སྤྱོད་
བཅུའི་རིམ་པ་རྣམས་དམ་པ་གོང་མའི་ཕྱག་བཞེས་བཞིན་བཙུགས། སྐབས་



· 234. མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
དེ་ནས་བཟུང་བཀྲ་ཤིས་འཁྱིལ་ནས་ལོ་གསུམ་རེའི་ནང་སྐུ་ཚབ་རེ་མངགས་ཏེ་
དགོན་འདི་འཛིན་སྐྱོང་བྱེད་པའི་སྲོལ་བཞུགས། དང་ཐོག་མགྲོན་གཉེར་
དཀའ་བརུ་ཤེས་རབ་རྒྱ་མཚོ་སྐུ་ཚབ་ཏུ་མངགས། དེས་དངུལ་སྲང་བཞི་བརྒྱ་
ལྷག་གི་རྒྱུ་སྦྱར་བར་བརྟེན་དཔལ་རྡོ་རྗེ་འཇིགས་བྱེད་ཀྱི་སྒྲུབ་མཆོད་ཆ་ཚང་
བར་བཙུགས། དེའི་རྗེས་ཆོས་མཛད་རབ་འབྱམས་པ་བཀྲ་ཤིས་སོགས་བླ་
ཚབ་རིམ་བསྐོས་ཀྱིས་ཁམས་རིས་བླ་མ་སྐུ་ཕྲེང་རིམ་བྱོན་དང་མཉམ་དུ་ལེགས་
པར་བསྐྱངངས་པས་དུས་འཁོར་སྒྲུབ་མཆོད་དང་ལྔ་མཆོད། སྨོན་ལམ་སོགས་
བཙུགས། དེའི་རྗེས་རྗེ་འཇམ་དབྱངས་བཞད་པ་མཆོག་སྡེ་འདིར་དབྱར་
དགུན་རེས་མོས་སུ་བཞུགས་ཤིང་། ཁོང་ལ་དགོན་པའི་མདུན་རེའི་ངོས་སུ་
རྣམ་སྲས་རྟ་བདག་བརྒྱུད་ཀྱི་གཟིགས་སྣང་བྱུང་བས་རྟེན་འབྲེལ་དུ་དགོངས་
ནས་སྡེ་འདིར་རྣམ་སྲས་རྟ་བརྒྱད་ཀྱི་གར་འཆམ་བཙུགས་ཤིང་དེར་མཁོ་བའི་ཡོ་
བྱད་ཆ་ཚང་བསྩལ། འདུ་ཁང་གི་གནས་སྤོར་དགོས་པའི་ཐུགས་བཀོད་
གནང་ཞིང་བླ་བྲང་ནས་ཨ་ལུ་རྨ་ཆེན་ཟེར་བ་སྐུ་ཚབ་ཏུ་མངགས་ནས་འདུ་ཁང་
རྟེན་བརྟེན་པ་དང་བྱམས་ཁང་ཆེན་མོ། བཙན་ཁང་སོགས་གསར་བཞེངས་
མཛད། དེའི་རྗེས་རབ་རྒྱལ་ལྕགས་རྟ་སྟེ་སྤྱི་ལོ1930ལོར་བླ་བྲང་ཨ་ཁུ་
བརྩོན་འགྲུས་ མང་གུས་ཏེ་བདག་སྐྱོང་མཛད། ཐུགས་བཀོད་མཐུན་རྐྱེན་
གང་ལེགས་སྦྱར་ཏེ་ཐོག་མར་འཇམ་དབྱངས་སྒོར་བ་དང་རིམ་གྱིས་སྤྱི་ཁང་
སོགས་ཞིག་གསོ་གང་ལེགས་མཛད། འདུ་ཁང་ཆེན་མོའི་སྟེང་དུ་གསེར་ཏོག་
ཆེ་ལེགས་དང་རྒྱལ་མཚན་ཆ་གཅིག ཆོས་འཁོར་རི་དྭགས་སོགས་དང་འདུ་
ཁང་ནང༌ དུ་ བཟང་ གོས་ སྣ་ ཚོགས་ ལས་ གྲུབ་ པའི་ མཆོད་ རྗེས་ ཀྱི་ རིགས།
གཞན་ཆོས་སྐྱོང་རྣམས་ཀྱི་ཞལ་འབག་དང་འཆམ་ལཱ་སྣ་ཚོགས་ཀྱི་འཇོག་པ་རྒྱ་



སྤྱི་ཨའི་གསང་སྔགས་བདེ་ཆེན་རབ་རྒྱས་གླིང་།
， 235，
ཆེར་གནང་། ཁོང་གིས་འདུལ་ཁྲིམས་གཙང་དག་དང་སྔར་གྱི་སྒྲིག་སྲོལ་སླར་
གསོ་གནང་བས་ཆོས་སྲིད་གཉིས་ཆར་ཡར་རྒྱས་ཆེན་པོ་བྱུང་། སྐབས་དེར་
དགེ་འདུན་པའི་ཞལ་གྲངས་བརྒྱ་ཕྲག་གཅིག་ལས་བརྒལ་ཞིང་གྲྭ་པའི་སྒོམ་ཁང་
ཡང་བཅུ་ཕྲག་དྲུག་ཙམ་ཡོད་སྐད། འདི་པ་ཁྲི་ཚབ་ ཏུ་ མངགས་ པ་ནས་
བཟུང་བླ་བྲང་ནས་ཁྲི་ཚབ་ཟུར་དུ་མ་མང་གས་པར་སྔ་ཕྱིར་ལོ་ཉེར་བཞིའི་རིང་
སྡེ་འདི་ལེགས་པར་བསྐྱངས།
ཆོས་སྡེ་འདི་འདེབས་པ་པོ་ནི་ཁམས་རིས་སྐུ་ཕྲེང་སྟེ་སྐུ་ཕྲེང་དྲུག་པའི་
ཡན་གྱི་མཚན་དང་མཛད་རྗེས་སོགས་འདིར་འགོད་པར་དཔྱད་གཞི་མ་རྙེད་ལ།
སྐུ་ཕྲེང་བདུན་པ་དགེ་འདུན་བཤད་སྒྲུབ་རྒྱ་མཚོས་བཀྲ་ཤིས་འཁྱིལ་དུ་ཐུགས་
གཉེར་མཛད། མདོ་སྨད་བསྟན་པའི་མངའ་བདག་བླ་ཁོ་རིན་པོ་ཆེ་ལས་རབ་
ཏུ་བྱུང་ཞིང་བསྙེན་པར་རྫོགས། ཀུན་གཟིགས་པཎ་ཆེན་སྐུ་ཕྲེང་དགུ་བ་ཆོས་
ཀྱི་ཉི་མ་དང་དངུལ་ཆུ་རིན་པོ་ཆེ་བློ་བཟང་ཆོས་འཕེལ་སོགས་ལས་བཀའ་ཆོས་
མང་དུ་གསན། བཅིངས་གྲོལ་བྱས་རྗེས་མཚོ་ལྷོ་ཁུལ་སྲིད་གྲོས་ཀྱི་ཁོངས་མིའི་
འགན་ཁུར་ནས་བྱ་བ་བསྒྲུབས། སྤྱི་ལོ1971 ལོའི་ཟླ་བཅུ་པའི་ཚེས་བཅོ་ལྔ་
ལ་རང་ཡུལ་རྡོ་ རར་དགོངས་པ་རྫོགས། དེའི་སྤྲུལ་སྐུ་མཚོ་སྔོན་པོའི་ཉེ་
འགྲམ་དུ་འཁྲུངས། ད་ལྟ་ཁྲིར་བཀོད་དེ་ཆོས་སྡེ་ཆེན་པོ་སྐུ་འབུམ་བྱམས་པ་
གླིང་དུ་ སློབ་ གཉེར་གནང་ བཞིན་ ཡོད། གཞན་ ཡང་ སྡེ་ འདིར་ ཕེབས་
བཞུགས་གནང་སྟེ་བཀའ་དྲིན་བསྐྱངས་པའི་དམ་པ་བྱང་ཀྱཱ་བླ་མ་དང་ཨ་ཀྱུ་
ཚང་སྐུ་སྔ་ཕྱི། སྒོ་མེ་ཨ་ཇོ་ཚང་། སྐུ་ལོ་ཚང་། མཐོ་བ་ཚང་། ཀུན་
མཁྱེན་མཆོག་ནས་མངགས་པའི་རྒྱ་པཎ་ཐེག་ཆེན་སྨྱུང་གནས་པ་བཅས་དང་།
རབ་རྒྱལ་ལྕགས་འབྲུག་ཡས་མས་སུ་དངུལ་ཆུ་རིན་པོ་ཆེ་སྡེ་འདིར་ཕེབས་ནས་



， 236 ，
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
བཀའ་ཆོས་མང་དུ་ གནང་བ་དང་། ད་ལྟའི་གཞི་བདག་ གི་གར་འཆམ་
གསར་འཛུགས་གནང་པ་སོགས་སྐུ་དྲིན་ཆེ། དེའི་རྗེས་མདོ་སྔགས་བསྟན་
པའི་སྒྲོན་མེ་ཨ་ལགས་བླ་ཁོ་རིན་པོ་ཆེ། སྡེ་འདིས་གདན་ཞུས་ལྟར་འཇམ་
དབྱངས་སྒར་བར་བཞུགས་ནས་གཞིས་བྱེས་ཀྱི་མཇལ་བ་མང་པོར་ཕྱག་དབང་
དང་འདོད་ཆོས་དུ་མས་གདུལ་བྱ་སོ་སོའི་རེ་བ་ཡོངས་སུ་བསྐངས་པ་བཅས་ཀྱི་
བཀའ་དྲིན་བླ་ན་མཐོའོ། །
རྟེན་དང་བརྟེན་པའི་སྐོར་ལ། ཚོགས་ཆེན་འདུ་ཁང་དང་བྱམས་
ཁང་། བཙན་ཁང་བཅས་ཀྱི་ནང་དུ་གསེར་ཟངས་ལས་གྲུབ་པའི་དུས་འཁོར་
གྱི་སྐུ་བྱིན་རླབས་ཀྱི་གཟི་འབར་བ་ཁྲུ་གང་ཙམ། བླ་བྲང་ནས་གདན་དྲངས་
པའི་ཇོ་སྐུ་མི་ཚད་ཙམ། སྨན་འདམ་ལས་གྲུབ་པའི་ཀུན་རིག་གི་སྐུ་ཆེ་ལེགས་
དང་བྱམས་པ། རྗེ་རིན་པོ་ཆེ། སྨན་བླ་བདེ་གཤེགས་བརྒྱད། གསེར་
ཟངས་ལས་གྲུབ་པའི་ཛམ་ལྷའི་སྐུ་ཁྲུ་གང་ཙམ་ལ་དངུལ་གྱི་དབུ་རྒྱུན་གསེར་གྱི་
པ་ཀྲོས་བརྒྱན་པ། དངུལ་གྱི་ཛམ་ལྷའི་སྐུ་བྱོན་ལེགས་སོགས་དང་། ཐང་
གའི་སྐོར་ལ། སངས་རྒྱས་ཀྱི་མཛད་བཅུ་དང་པཎ་ཆེན་འཁྲུངས་རབས་
བཅས་ཀྱི་ཞལ་ཐང་སྒྲིལ་སྣེ་གཉིས་དངུལ་གྱིས་བརྒྱན་པ། ཡུམ་འབུམ་པ་
གསེར་བྲིས་མ་དང་བཀའ་འགྱུར་རིན་པོ་ཆེ། རྗེ་ཡབ་སྲས་གསུམ་གྱི་གསུང་
འབུམ་བཅས་བཞུགས། བཙན་ཁང་ནང་དུ་ཆོས་སྐྱོང་གི་སྐོར་ལ། དཔལ་
ལྡན་ལྷ་མོའི་ཞལ་ཐང་། དམ་ཅན་མགར་ནག་དང་ཡུལ་ལྷ་གཉིས་ཀྱི་རྟེན་
ཐང་སོགས་བཞུགས། ལྷ་ཁང་སོ་སོའི་ནང་དུ་མཆོད་པའི་ཡོ་བྱད་ཀྱི་སྐོར་ལ་
པཎ་ཆེན་སྐུ་ཕྲེང་དགུ་བས་གནང་བའི་དངུལ་ལྔ་བཅུ་མ་བཅུས་བཞེངས་པའི་
དུང་ཆེན་ཆ་གཅིག་དང་རྒྱ་གླིང་ཆ་གཅིག སྤོས་ཕོར་ཆ་གཉིས། པཎྜལ་



ཁྲི་ཀའི་གསང་སྔགས་བདེ་ཆེན་རབ་རྒྱས་གླིང་། ： 237 ་ ་
བཅས་དང་། དངུལ་ཀོང་ཆེ་ཆུང་མང་པོ། བླ་བྲང་བརྩོན་འགྲུས་ཀྱིས་
གནང་བའི་ཡིད་བཞིན་འགུགས་པའི་ལྕགས་ཀྱུ་ཞེས་པ་ཞིག་དང་འཆི་བདག་
རྒྱལ་པོའི་བཞད་སྒྲ་ཞེས་པའི་སྒྲུབ་ཆ། གདུགས་རྒྱལ་མཚན་ཀ་འཕན་སོགས་
དང་། འཆམ་གོས་ཞལ་འབག་སོགས་མཁོ་དགུའི་ཡོ་བྱད་མ་ཚང་བ་མེད་
པར་བཞུགས། སྒར་ཁག་གི་སྐོར་ལ། འཇམ་དབྱངས་སྐར་བ། ཁམས་
རིས་སྒར་བ། བྱང་ཀྱཱ་སྐུར་བ། ཨ་ཀྱཱ་སྒར་བ། ཨ་ཇོ་སྒར་བ། སྐུ་ལོ་
སར་བ། མཐོ་བ་སྐར་བ་བཅས་བདུན་ཡོད་པར་གཟིམ་ཆུང་དང་མཆོད་ཁང་
ཀུན་དགའ་ར་བར་ཡང་སྐུ་གསུང་ཐུགས་རྟེན་གྱ་ནོམ་པ་བཞུགས་སོ། །
ཏང་གི་མི་རིགས་ཆོས་ལུགས་སྲིད་ཇུས་བཟང་པོ་དངོས་འབེབས་བྱས་
པར་བརྟེན། རབ་རྒྱལ་ལྕགས་བྱ་སྟེ་སྤྱི་ལོ1981ལོར་ཆོས་དད་མང་ཚོགས་
ཀྱི་རེ་འདོད་ལྟར་ གྲྭ་ རྒན་ཁ་ ཤས་ཀྱིས་གཞི་བཟུང་། ལྕགས་ཁྱི་ སྟེ་ སྤྱི་ལོ་
1982ལོར་གོང་རིམ་ནས་ཆོག་མཆན་གནང་སྟེ་ཆོས་སྒོ་ཕྱེ། དགོན་པའི་ལྷ་
སྡེ་རྫོང་མགོ་དང་རྡོ་ར་གོང་མ། སྟག་ལུང་། གཡག་ལུང་ཐང་མགོ་དང་
ཐང་ཞོལ། མཛོ་སྣ། ནེའུ་སྣ་བཅས་གཙོ་བྱས་པའི་དད་ལྡན་མང་ཚོགས་
ཀྱིས་མ་བསྐུལ་དང་བླངས་སྒོས་མཐུན་རྐྱེན་སྦྱར་བར་བརྟེན། འདུ་ཁང་དང་
བྱམས་ཁང་། བཙན་བང་བཅས་བཟོ་བཀོད་ཕུན་སུམ་ཚོགས་པ་གསར་
བཞེངས་མཛད། འདུ་ཁང་གི་ནང་རྟེན་གཙོ་བོར་སྟོན་པ་གཙོ་འཁོར་གསུམ་
དང་རྗེ་ཡབ་སྲས་གསུམ། རིགས་གསུམ་མགོན་པོ། ཚེ་ལྷ་རྣམ་གསུམ།
ཇོ་བོ་ཤཱཀྱ་མུ་ནེ། དུས་འཁོར། ཀུན་རིག བྱམས་པ་སོགས་ཀྱི་འབག་སྐུ་
དང་གྱན་ཐང་བཅུ་གཉིས། ། ཐང་ག་བཅུ། བཀའ་འགྱུར་རིན་པོ་ཆེ་དང་
རྗེ་ཡབ་སྲས་གསུམ་གྱི་གསུང་འབུམ་སོགས་བཞུགས། བྱམས་ཁང་དུ་རྒྱལ་བ་



·238： མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
མི་ཕམ་མགོན་པོའི་སྐུ་བརྙན་མཐོང་བ་དོན་ལྡན། དུས་འཁོར་དང་བདེ་
གསང་འཇིགས་གསུམ་གྱི་ ཐང་ག་བཞུགས། བཙན་ཁང་དུ་ཡི་དམ་རྡོ་རྗེ་
འཇིགས་བྱེད་ཀྱི་ཞལ་ཐང་དང་ལྷ་མོ་དམག་ཟོར་མ། དམ་ཅན་མགར་ནག་
ཡུལ་ལྷ་གསུམ་གྱི་འབག་སྐུ་བཅས་བཞུགས་སོ། ། ཆོས་ཐོག་གི་རིམ་པར།
ཟླ་དང་པོར་སྨོན་ལམ་ཆེན་མོ་དང་ཚེས་བཅུ་བཞི་དང་བཅོ་ལྔར་ཆོས་སྐྱོང་
རྣམས་ཀྱི་གར་འཆམ་དང་བྱམས་པ་གླིང་བསྐོར། ཟླ་གཉིས་པར་ཚོགས་
མཆོད། ཟླ་གསུམ་པར་རྡུལ་ཚོན་ལ་བརྟེན་པའི་དུས་འཁོར་སྒྲུབ་མཆོད་དང་
མཇུག་ཏུ་ གར་འཆམ་ དང་བཅས་ པ་ དགུ་ བར་ ཀུན་ རིག་ སྒྲུབ་ མཆོད།
ཚེས་བཅོ་ལྔའི་ཉིན་སྨན་བླའི་སྟོང་མཆོད། ཉེར་གཉིས་ཉིན་རབ་གནས་རྒྱས་
པ། ཟླ་བཅུ་བར་ལྔ་མཆོད། བཅུ་གཅིག་པར་གཏོར་སྒྲུབ། བཅུ་གཉིས་
པར་ཟླ་ཟད་བསྐང་གསོ་བཅས་སོ། །
ད་ལྟ་གྲྭ་ཤག་སུམ་ཅུ་ལྷག་དང་དགེ་འདུན་བགྲེས་གཞོན་ལྔ་བཅུ་ལྷག་
བཞུགས་པ་རྣམས་ཐུགས་མཐུན་ཁྲིམས་གཙང་སྒོས་ཆོས་སྤྱོད་རྣམས་ཡར་ལྡན་
དུ་སྤེལ་བཞིན་པའི་སྐབས་ལགས་སོ། །
མེ་ལོང་དགོན་མཁའ་སྤྱོད་དཔལ་གྱི་གུར་ཁང་།
དགོན་སྡེ་འདི་ནི་ཧོ་ཏུང་ཞང་སྐེ་བ་ཚོ་དྲུག་གི་ཁོངས་གཏོགས་རི་ཁྲོད་
བདེ་ལྡན་ཟེར་བའི་སར་ཡོད། སྒྲུབ་སྡེ་འདི་ཐོག་མར་བྱུང་བའི་ལོ་རྒྱུས་ལ་
རབ་བྱུང་བཅུ་གཉིས་པའི་སྟོད་དུ། བྲག་དཀར་སྔགས་རམས་པ་བློ་བཟང་
བསྟན་པ་རབ་རྒྱས་ཀྱིས་འཇམ་དང་ལ་ནཱ་ག་རཀར་གཟིགས་སྣང་བྱུང་བའི་ཡུལ་
ལྷའི་རྒྱལ་པོ་སྲིན་པོ་རིའི་དུང་སྙན་ལུང་ཟེར་བའི་སར་ནགས་ཚལ་དང་རི་བྲག་



ཁྲི་ཀའི་མེ་ལོང་དགོན་མཁའ་སྤྱོད་དཔལ་གྱི་གུར་ཁང་། ་239 .
ངོ་མཚར་བ་དུ་མ་ཡོད་ཅིང་དེ་དག་གི་མདུན་དུ་ཕ་བོང་ཆེན་པོ་གསུམ་ཆོས་
འབྱུང་གི་དབྱིབས་སུ་ཡོད་ པ་དེའི་སྟེང་དུ་སྒྲུབ་ཁང་ཕུབ་ནས་དཔལ་རྡོ་རྗེ་
འཇིགས་བྱེད་ཀྱི་བསྙེན་སྒྲུབ་མཛད། དེ་ནས་རྒྱབ་རི་སྒྲོལ་མའི་གནས་རི་ཡིན་
པ། ཆོས་འབྱུང་གི་དབྱིབས་སུ་ཡོད་པའི་གཡས་ལོགས་ཀྱི་བྲག་ལ་ཆོས་རྒྱལ་
དང་ཡིག་འབྲུ་རང་བྱོན། དེ་ལྟ་བུའི་མ་བཅོས་ལྷུན་གྱིས་གྲུབ་པའི་གནས་
འདུ་འཛིས་དབེན་ཞིང་བག་ཕེབས་པ། ཐ་མལ་བའི་སྣང་ངོར་ཡང་གནས་
དེར་སླེབས་པ་ཙམ་དུ་སྣང་བ་བསྒྱུར་ནུས་པ། ཆོས་སྒྲུབ་པའི་མཐུན་རྐྱེན་
ཀུན་ནས་ཚང་ཞིང་ཁྱད་པར་གསང་སྔགས་སྒྲུབ་པ་ལ་རྒྱུད་ནས་གསུངས་པའི་
མཚན་ཉིད་ཡོངས་སུ་ཚང་བའི་ས་དེར་ཀུན་བཟང་བྲག་དཀར་མེ་ལོང་ཞེས་སྒྲུབ་
སྡེ་འདི་ཉིད་ཐོག་མར་བ་གསར་དུ་བཙུགས་ཏེ། མཁའ་སྤྱོད་དཔལ་གྱི་གུར་ཁང་
ཞེས་མཚན་གསོལ། དེར་ཐོག་མར་འདུ་ཁང་དང་གྲྭ་ཤག་སོགས་བྲག་ཁུང་
དང་བྱ་སྐྱིབས་ སོགས་ སུ་ གཞི་ བྱས་ཏེ་རིམ་ གྱིས་འཕེལ་ རྒྱས་ སུ སོང་ཞིང་།
བསླབ་གསུམ་ ལྡན་ པའི་དགེ་འདུན་བཅུ་དྲུག་ཙམ་བཞུགས་པ་ཐམས་ཅད་
ཐུགས་མཐུན་ཁྲིམས་གཙང་དང་། འཚོ་གོས་གང་ཐད་ནས་འདོད་ཆུང་ཆོག་
ཤེས་ཚུལ་བཞིན་བསྟེན་ཏེ་ཟླ་གཉིས་པ་དང་གསུམ་པར་མཆོད་པ་བྱེ་བ་རེ་ཕུལ་
ནས་གྲྭ་པ་ ཕལ་ཆེར་ལོ་མཚམས་དང་ཟླ་མཚམས་སོགས་ཀྱི་སྒོ་ནས་བསགས་
སྦྱངས་ལ་འབད་པ་ཤ་སྟག་བྱུང་ངོ་། །
ཕྱིས་དགོན་གནས་སྤོས་པའི་ཚུལ་ནི། སྒྲུབ་པའི་གནས་འདི་ཧ་ཅང་
དབེན་ཞིང་ཐ་མལ་རང་ག་བས་བསྟེན་དཀའ་བ་དང་། གཅན་གཟན་ཆོམ་
རྐུན་གྱིས་གཙེས་པས་ལོ་བརྒྱ་ཡས་མས་ཙམ་ནས་ད་ལྟའི་གནས་རི་ཁྲོད་བདེ་
ལྡན་དུ་སྤོས། སྡེ་འདིའི་སྲུང་མའི་གཙོ་བོ་ནི་ལྷ་མོ་དམག་ཟོར་མ་ཡིན་ལ་ཐོག་



· 240，
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
མར་གནས་སྤོ་སྐབས་ལྷ་མོའི་ཞལ་ཐང་བཀལ་བའི་དྲེའུ་ཞིག་ཡོད་པ་ད་ལྟའི་
འདུ་ཁང་གི་གནས་འདིར་ཉལ་བས་ཐབས་ཅིས་ཀྱང་སློང་མ་ཐུབ་པའི་སྐབས།
གནས་དེའི་ཕྱོགས་མཚམས་ཀུན་ལ་ཞིབ་པར་བལྟས་ཚེ་ས་དཔྱད་ཕུན་སུམ་
ཚོགས་པ་དུ་མ་ཚང་བ་དང་། ཤར་ལྷོ་ནུབ་བྱང་གི་ས་སྲུང་བ་བཞི་སོགས་རང་
གྲུབ་ཏུ་ཡོད་པར་གཞི་བཏིངས། དེར་ཐོག་མར་ས་བརྐོ་སྐབས་ཚོགས་ཐངས་
ཆེན་པོ་ཞིག་གི་ནང་དུ་མཆོད་རྫས་དང་དངུལ་ཕྲན་བུ་ཡོད་པ་ཞིག་བུད། དེ་
ནས་འདུ་ཁང་དང་གྲྭ་ཤག་རྣམས་རིམ་གྱིས་གསར་བཞེངས་བྱས། མདུན་
རིའི་ངོས་སུ་ལུང་ཤུར་ཆུང་བ་ཞིག་ཡོད་པ་ས་དཔྱད་ཅུང་མི་ལེགས་པར་དོགས་
ནས། སྔར་གྱི་དགོན་ཤུལ་སྙན་ལུང་ནས་གསོམ་པའི་སྡོང་ཕྲུག་མང་པོ་ཕྱུགས་
ལ་བཀལ་འོངས་པ་མདུན་རིའི་ངོས་སུ་བཙུགས་ཏེ་ལུང་ཤུར་མི་མངོན་པར་བྱས།
དེ་ནས་རིམ་གྱིས་སྡེ་འདིའི་ཆོས་སྲིད་ཟུང་གི་བྱ་བ་མཐའ་དག་དབྱར་གྱི་དཔལ་
ལ་འགྲན་པ་བཞིན་ཡར་རྒྱས་བྱུང་སྟེ་དགེ་འདུན་ཞལ་གྲངས་སུམ་ཅུ་ལྷག་
བཞུགས་ཤིང་། སྔར་སྔགས་རམས་པའི་དུས་ནས་བཙུགས་པའི་གཞི་གསུམ་
གྱི་ཕྱག་ལེན་སོགས་མ་ཉམས་པར་ངོས་གཙང་དུ་གནས་སོ། །
བསྟན་འཛིན་གྱི་སྐྱེས་ཆེན་དག་རིམ་པར་བྱོན་ནས་བསྟན་པའི་བྱ་བ་
མཛད་ཚུལ་ནི། ཐོག་མར་སྡེ་འདི་ཕྱག་འདེབས་གནང་མཁན་བྲག་དཀར་
སྔགས་རམས་པ་བློ་བཟང་བསྟན་པ་རབ་རྒྱས་ཉིད་ཡིན་ལ། རྗེ་འདི་ཉིད་ཀྱི་
རྣམ་ཐར་བསྡུས་པ་ཇི་བཞིན་དུ་ཞུ་ན། དེ་ཡང་གྲུབ་དབང་དམ་པ་འདི་ཉིད་
སྐུ་འཁྲུངས་པའི་ཡུལ་ནི་རེབ་གོང་གསེར་མོ་ལྗོངས་ཀྱི་སའི་ཆ་བྲག་དཀར་ཞེས་
པ་དེ་ཡིན་ཞིང་ཡབ་སྔགས་འཆང་ཚེ་གཟུངས་འབུམ་དང་། ཡུམ་བོལ་བཟའ་
རྡོ་རྗེ་སྨན་གཉིས་ཀྱི་སྲས་སུ་འཁྲུངས། དགུང་ལོ་བཅུ་གསུམ་བཞེས་པའི་ཚེ་



ཁྲི་ཀའི་མེ་ལོང་དགོན་མཁའ་སྤྱོད་དཔལ་གྱི་གུར་ཁང་། ： 241 ：
རྗེ་སྐལ་ ལྡན་ རྒྱ་ མཚོའི་ དྲུང་ དུ་ རབ་ ཏུ་ བྱུང་ སྟེ་ སྡོམ་ པ་ ལེགས་ པར་ མནོས།
དགུང་ལོ་བཅུ་བདུན་བཞེས་ཚེ་དབེན་གནས་བཀྲ་ཤིས་འཁྱིལ་དུ་སྒྲུབ་པ་ལ་
ཞུགས་ཤིང་། དགུང་ལོ་ཉི་ཤུ་བའི་ཚེ་རྒྱལ་སྲས་སྤྲུལ་པའི་སྐུ་རིན་པོ་ཆེའི་དྲུང་
དུ་བསྙེན་པར་རྫོགས་ཏེ་རྗེ་སྐལ་ལྡན་རྒྱ་མཚོའི་ཞབས་པད་བསྟེན་ཏེ་ལོ་ཉེར་
དགུའི་བར་དུ་དབང་ལུང་རྗེས་གནང་སོགས་ཀྱི་ཁྲིད་གསན། དགུང་ལོ་སུམ་
ཅུ་བཞེས་ཚེ་རྗེ་སྐལ་ལྡན་རྒྱ་མཚོའི་བཀའ་ལྟར་དབུས་སུ་ཕེབས་ཏེ། དཔལ་
ལྡན་སྨད་རྒྱུད་གྲྭ་ཚང་དུ་བཞུགས་ཏེ་སྔགས་ཟབ་མོའི་ཟབ་རྒྱས་ཀྱི་གདམས་པ་
སྤྱི་དང༌། ཁྱད་པར་བདེ་གསང་འཇིགས་གསུམ་རིམ་ལྔ་སོགས་མདོ་སྔགས་ཀྱི་
གདམས་པ་རྒྱ་མཚོ་ལྟ་བུ་ལ་ལོ་དགུར་གསན་སྦྱོང་ཞིབ་ཏུ་གནང༌། ཞོར་ལ་
དབང་ལུང་རྗེས་གནང་ཁྲིད་སོགས་མང་པོ་གསན། པར་ལ་ཡང་གསུང་ཆོས་
མང་པོ་གནང༌། དེ་ནས་དཔལ་ལྡན་སྨད་རྒྱུད་གྲྭ་ཚང་དུ་དགོངས་ཁྲོལ་ཞུས་
ཏེ་ལོ་གསུམ་གྱི་རིང་ལ་ཕྱོགས་ཕྱོགས་སུ་གསུང་ཆོས་མང་པོ་གསན་ཕྱིར་ཕེབས་
ཤིང་ཆོས་རྒྱུན་ཤིན་ཏུ་དཀོན་པོ་སོགས་ཀྱིས་ཐུགས་ཀྱི་བུམ་བཟང་ལེགས་པར་
བཀང་། སྨད་རྒྱུད་གྲྭ་ཚང་དུ་ཆེར་མ་འགོར་བའི་སྐབས་སུ་རིག་གནས་རྒྱ་
མཚོའི་ཕ་རོལ་ཏུ་སོན་པ་སྡེ་སྲིད་སངས་རྒྱས་རྒྱ་མཚོས་རྒྱལ་བསྟན་སྤྱི་དང་བྱེ་
བྲག་གི་ཆེད་དུ་འབྲུག་ པ་ སོགས་འགའ་ཞིག་ལ་རི་བོ་དགེ་ལུགས་པའི་རིང་
ལུགས་ཐུན་མོང་མ་ཡིན་པའི་ལྕགས་མཁར་ཆེན་མོ་ཞིག་བརྩིགས་དགོས་ཞེས་
བཀའ་ཕེབས་ཤིང་། སྨད་རྒྱུད་པའི་མཁས་གྲུབ་གཉིས་འཛོམས་མང་པོའི་
ནང་ནས་རྡོ་རྗེ་སློབ་དཔོན་གང་གིས་གནང་ན་བསྟན་འགྲོ་ལ་ཕན་དགོངས་ནས་
ཐུགས་དམ་བརྟག་པ་གནང་བས་གྲུབ་དབང་འདི་ཉིད་བཟང་བའི་ངོ་ཤར་བར་
བརྟེན། རྡོ་རྗེ་སློབ་དཔོན་དུ་མངའ་གསོལ། དེ་ནས་གྲུབ་དབང་དམ་པ་



· 242： མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
འདི་ལ་ལྕགས་མཁར་སོགས་ཀྱི་ཁྲིད་རྒྱུན་དང་། ཕྱག་ལེན་ངེས་འདྲོངས་ཡོད་
དམ་ཞུས་ཚེ་ང་ལ་མདོ་སྨད་དུ་རྗེ་སྐལ་ལྡན་རྒྱ་མཚོའི་དྲུང་ནས་འཁྲུལ་འཁོར་
དང་ལྕགས་མཁར་སོགས་ཀྱི་ཁྲིད་རྒྱུན་བྱིན་རླབས་ཅན་ཐོབ་ཡོད་པས་ང་ལ་ཡི་
དམ་ལྷའི་ང་རྒྱལ་མེད་ཀྱང་། བླ་མའི་ང་རྒྱལ་ཡོད་གསུངས་ནས་ ལྕགས་
མཁར་ཆེན་པོ་བརྩིག་པའི་གྲ་བསྒྲིགས་གནང་སྟེ་སྒྲུབ་པ་ལ་ཞུགས་པའི་སྐབས་
དེར་མནལ་ལམ་དུ་ཆར་སྤྲིན་ཤིན་ཏུ་འཇིགས་སུ་རུང་བ་འབྲུག་སྒྲ་དྲག་པོ་དང་
བཅས་པའི་སེར་བ་དྲག་པོ་བབས་པ་རང་གི་དབུའི་ཐད་དུ་སླེབས་ཚེ་ནམ་
མཁའ་ནས་བུད་མེད་རྒྱན་ཅན་ཞིག་གིས་དར་ནག་གི་ཕྱུར་བ་ཆེན་པོ་ཞིག་
འཐེན་ཏེ་ཁོ་རངང་གི་སྟེང་དུ་འབབ་ཏུ་མ་བཅུག་པ་རྨིས་ཤིང༌། བུད་མེད་རྒྱུན་
ཅན་དེ་ནི་དཔལ་ལྡན་ལྷ་མོ་ཡིན་པར་དགོངས་ནས་རྒྱལ་མེ་ཏོག་ཐང་དུ་ཕེབས་
ཏེ་དཔལ་ལྡན་ལྷ་མོའི་ཚེས་གཏོར་གཏོང་རྒྱུའི་ཕྱག་ལེན་སོགས་ཞིབ་རྒྱས་སུ་
བསླབས། མདོ་སྨད་ལ་ཕེབས་ཤིང་དབེན་གནས་བཀྲ་ཤིས་འཁྱིལ་ནས་ལོ་
འགའ་ཞིག་བཞུགས། དེའི་སྐབས་སུ་གོང་བའི་སྐུ་སྐྱེ་ཧོ་ཐོག་ཐུ་ཟེར་བས་
གོང་བའི་སྒར་དུ་སྐུ་གསུང་ཐུགས་རྟེན་མང་པོ་ལ་གཟུངས་གཞུག་འབུལ་བ་དང་
རབ་གནས་སོགས་ཀྱི་ཆེད་དུ་གདན་དྲངས་ཏེ་རབ་གནས་སོགས་བྱས། ཡུལ་
དེའི་མི་དཔོན་པཱ་ དུར་ཐེ་ཇི་ཟེར་བས་བླ་མར་བཀུར་ཞིང་ལོ་འགའ་ཞིག་
བཞུགས། པཱ་དུར་ཐེ་ཇི་སོགས་དད་ལྡན་མང་པོས་བསྐུལ་མ་བྱས་ཏེ་མེ་ལོང་
བྲག་དཀར་ཞེས་པའི་སྒྲུབ་སྡེ་ཁྱད་འཕགས་ཅན་འདི་བཏབ། ཡང་སྐབས་
ཤིསག་རི་བོ་དགེ་ལྡན་པའི་བསྟན་པའི་འབྱུང་ཁུངས་ཆོས་སྡེ་ཆེན་པོ་བྱ་ཁྱུང་དུ་བླ་
མ་སྐྱེས་བུ་དམ་ པ་ གང་ བཞུགས་ རབ་ལོ་ རེའམ། འབྲིང་ལོ་ཕྱེད། ཐ་
མའང་ཟླ་བ་རེ་ཙམ་ལས་ཁྲིར་བཞུགས་དབང་མེད་པར་གཤེགས་འགྲོ་བའི་



ཁྲི་ཀའི་མི་ལོང་ག་གོན་མཁའ་སྤྱོད་དཔལ་གྱི་གུར་ཁང་།
: 243，
གདོན་ངན་ཞིག་གིས་གནོད་ནས་བླ་མ་སྐྱེས་བུ་དམ་པ་འགངས་ཅན་ལྔ་ཙམ་
ཞིང་གཞན་དུ་ཕེབས། དེ་ལ་བཟློག་ཐབས་ཀྱི་སྐུ་རིམ་དང་རིམ་གྲོ་ཚང་ས་
ཆེན་མང་པོ་ཡང་ཡང་བྱས་ཀྱང་ཕན་པ་མ་བྱུང་བ་ལ་ད་ནི་བླ་མ་སྐྱེས་བུ་དམ་པ་
མཁས་ཤིང་གྲུབ་པ་ཐོབ་པའི་ཁྱད་པར་ཅན་ཞིག་གིས་ཕན་ཨེ་ཐོགས་བསམས་
ནས། པཎ་ཆེན་ཐམས་ཅད་མཁྱེན་པ་བློ་བཟང་ཡེ་ཤེས་དཔལ་བཟང་པོའི་
དྲུང་དུ། ལཱ་མོའི་ཞབས་དྲུང་དཀར་པོ་ཚང་། སྟོང་སྐོར་རིན་པོ་ཆེ། ཆུ་
བཟང་དཔོན་སློབ། ཀུན་མཁྱེན་འཇམ་དབྱངས་བཞད་པ། གྲུབ་པའི་
དབང་ཕྱུག་དམ་པ་འདི་དང་ལྔའི་མཚན་ཞུ་ཤོག་ཏུ་བྲིས་ཏེ། དེ་རྣམས་ཀྱི་
ནང་ནས་གང་གིས་གདོན་འདྲེ་ངན་པ་དེ་ཐུལ་ནས་བསྟན་འགྲོ་ལ་ཕན་ཐོགས་
ཞེས་ཐུགས་དམ་བརྟག་པ་ཞུས་པས། གྲུབ་དབང་དམ་པ་འདི་ཉིད་ཀྱིས་ཕན་
ཐོགས་པའི་ཐུགས་དམ་བརྟག་པ་བབས་པར་བརྟེན། གྲུབ་དབང་དམ་པ་
འདི་ཉིད་ཡང་ཡང་གདན་འདྲེན་དུ་འོངས་ཀྱང་རེབ་གོང་ཕྱོགས་དང་ཁྲི་ཀའི་
ཕྱོགས་ཀྱི་སྐྱ་སེར་དྲག་ཞན་མང་པོས་ཕེབས་མི་ཉན་ཚུལ་ཡང་ཡང་ཞུས་པར་
བརྟེན་མ་ཕེབས། རྗེས་ནས་ནན་ཆེན་པོས་གདན་འདྲེན་ཞུས་པ་ལ་དགེ་
ལུགས་ཀྱི་བསྟན་པའི་འབྱུང་ཁུངས་ལྟ་བུའི་དགོན་གནས་ཁྱད་པར་ཅན་ཡིན་
གཤིས། དེ་ལ་ཕན་ཐོགས་ན་ང་བན་རྒན་གྱི་ཚེ( སྐབས་དེར་དགུང་ལོ་རེ་
དགུ་བཞེས)ལ་གནོད་ན་ཡང་གནོད་གསུངས་ནས་བཤོལ་བཏབ་པ་སོགས་ལ་
མ་གསན་པར་ཕེབས་ཆོག་པར་ཞལ་བཞེས་གནང་ཤིང་
། དཔོན་གཡོག་ཉི་ཤུ་
སྐོར་ཆོས་སྡེ་ཆེན་པོ་བྱ་ཁྱུང་དུ་ཕེབས་ཏེ། ལྟས་ཁྱད་པར་ཅན་མང་པོ་དང་
བཅས་གནས་དེའི་གདོན་འདྲེ་ངན་དེ་དམ་ལ་བཏགས་ཤིང་ཐལ་བར་བརླགས།
དེ་ནས་ཆོས་སྡེ་ཆེན་པོ་བྱ་ཁྱུང་གི་ཁྲིར་ཟླ་བ་གཅིག་ཙམ་བཞུགས་ཤིང་མཁན་པོ་



:244，
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
-
-
-
གནང་། དེའི་རྗེས་ཁོང་གི་རྒྱལ་ཚབ་ཏུ་རྩ་བའི་ངག་དབང་ནོར་བུ་ཞུ་བ་དེ་བླ་
མར་བསྐོས། དེས་ལོ་ལྔའི་བར་དུ་བྱ་ཁྱུང་གི་མཁན་པོ་གནང་། རྗེས་ནས་
དགོངས་ཁྲོལ་ཞུས་ཏེ་རྒྱལ་ཚབ་ཏུ་བླ་མ་གདུང་གཞུག་ཚང་ཟེར་བ་མཁན་པོར་
བསྐོས། བླ་མ་དེ་གཉིས་ཀྱིས་གྲུབ་དབང་དམ་པ་འདི་ཉིད་སླར་བྱ་ཁྱུང་
དགོན་ སྡེར་ སྤྱན་ དྲངས་ ཏེ། དཔལ་ གསང་ བ་ འདུས་ པའི་ དབང་
འཇིགས་བྱེད་དཔའ་བོ་གཅིག་པའི་དབང་། གདུགས་དཀར་དང་། རྣམ་
སྲས། ཆོས་རྒྱལ་ཕྱི་ནང་གསང་གསུམ། ལྕམ་སྲིང་རྣམས་ཀྱི་རྗེས་གནང་
སོགས་བཀའ་ཆོས་མང་པོ་ཞུས། དེ་ནས་ཕྱིར་མེ་ལོང་བྲག་དཀར་དུ་ཕེབས།
དཔོན་སློབ་འཛའ་མོ་ཚང་དང་། ཚེ་མགུའི་སྔགས་རམས་པ་ཚང་སོགས་
ཕྱོགས་ཕྱོགས་ནས་ཕེབས་པ་མང་པོ་ལ་བདེ་གསང་འཇིགས་གསུམ་ཀུན་ཚིག་
སོགས་ཀྱི་དབང་། ནཱ་རོ་ཆོས་དྲུག་དང་། ཕྱག་ཆེན་གྱི་ཁྲིད་སོགས་བཀའ་
ཆོས་མང་པོ་གནང་། དེའི་རྗེས་མི་ཉག་ཞབས་དྲུང་ཚང་ཟེར་བས་མ་ཎི་ཞིག་
གི་ཚོགས་དབུར་གདན་འདྲེན་བྱས་ཤིང་། རྗེས་གནང་འགའ་ཞིག་དང་
བཀའ་ཆོས་མང་པོ་གསུངས། དེ་ནས་དཔོན་སློབ་འཇའ་མོ་ཚང་གིས་ཡང་
གདན་འདྲེན་ཞུས་ཏེ། ཚེ་རྟ་ཟུང་འབྲེལ། རྟ་མགྲིན་གསང་སྒྲུབ། རྟ་
མགྲིན་ཤྭ་ན་བཞི་བསྐོར། འཇམ་དབྱངས་ནག་པོ་རྣམས་ཀྱི་རྗེས་གནང་
སོགས་བཀའ་ཆོས་མང་པོ་གསུངས། དེ་ནས་མེ་ལོང་བྲག་དཀར་ནས་གཞི་
རྫོགས་ལྟ་བུར་དབེན་གནས་དམ་པ་ བཀྲ་ཤིས་འཁྱིལ་དུ་ཕེབས། དབེན་
གནས་དེར་རི་ཁྲོད་པ་རྣམས་ལ་ལམ་རིམ་བདེ་ལམ་གྱི་ཁྲིད། འཇིགས་བྱེད་
ལྷ་བཅུ་གསུམ་མའི་དབང་། འཇམ་དབྱངས་ཆོས་སྐོར་གྱི་རྗེས་གནང་སོགས་
བཀའ་ཆོས་འགའ་ཞིག་བགནང་། དེ་ནས་གཞན་ད་དུང་མདོ་དབུས་སོགས་སུ་



ཁྲི་ཀའི་མེ་ལོང་དགོན་མཁའ་སྤྱོད་དཔལ་གྱི་གུར་ཁང་།
· 245 ·
དབང་ལུང་རྗེས་གནང་ཁྲིད་སོགས་ཀྱི་བཀའ་ཆོས་མང་པོ་གནང་ཚུལ་དང་
གསན་ཚུལ་ཡོད་ཀྱང་ཡིག་འབྲུ་མང་པར་དོས་ས་ནས་འདིར་མ་བརྗོད་དོ། །
དེའི་སྤྲུལ་ སྐུ་བློ་བཟང་བསྟན་ པའི་ རྒྱལ་ མཚན་ ཡང་ རེབ་གོང་ བྲག་
དཀར་དུ་འཁྲུངས། དགོན་ཆེན་དུ་ཐུགས་གཉེར་གནང་
། ཤར་སྤྲུལ་པའི་
སྐུ་སོགས་ལས་ཆོས་བཀའ་མང་དུ་གསན། སྡེ་འདིར་ ཕེབས་ ནས་ ཁྲིར་
བཞུགས་པ་སོགས་ཀྱི་གཟིགས་པ་ཆེ། དེའི་སྤྲུལ་སྐུ་དོན་ཡོད་བསྟན་པའི་རྒྱལ་
མཚན་འཕྲང་དམར་རྐང་ཚའི་ཕྱོགས་སུ་འཁྲུངས་པ་དགུང་གྲངས་བཞི་བཅུའི་
བར་བཞུགས། དེའི་སྐུ་རྗེས་མའི་མཚན་དང་འཁྲུངས་ཡུལ་དངོས་མི་གསལ་
ཞིང་། སྐབས་ཤིག་ཁོང་ཇོ་ཇོ་ལྷ་ཁང་དུ་བཞུགས་སྐབས་དམ་པ་དེ་ཉིད་ཀྱིས་
དགོན་པར་ལྷ་དར་ཅིག་བསྐུར་གནང་མཛད་པ་དད་རྟེན་དུ་ཐོབ་ཅེས་རྒན་པ་
འགས་གླེང་། ཕྱིས་འདུ་ཁང་ནང་ཁྲི་ཆེན་ཞིག་གསར་བཞེངས་གྲུབ་འཕྲལ་
དམ་པ་འདི་ཉིད་སྡེ་འདིར་ཐོག་མར་ཕེབས་སྐབས། ཁོང་སྨུག་པ་སྡུག་པོ་
ཞིག་དང་འགྲོགས་ནས་རྡོ་རྗེ་འཇིགས་བྱེད་ཞལ་འདོན་གནང་བཞིན་རྡོ་རྗེ་རྟ་
སྐད་དྲག་པོ་ཧ་ཧར་བཞད་ཅེས་པའི་ཚིག་མཚམས་དེར་འདུ་ཁང་སྟེང་ཚོགས་
དུང་བཏང་བ་དང་དུས་མཉམ་པའི་རྟེན་འབྲེལ་མ་བསྒྲིགས་རང་འགྲིག་ཏུ་སོང་།
བླ་མ་རིན་པོ་ཆེ་ཐུགས་དགྱེས་བཞིན་ཁྲི་ཆེན་སྟེང་ཕེབས་ཏེ་ད་རེ་ང་ཚོ་བླ་སློབ་
ཡོངས་ལ་སྒོ་ཀུན་ནས་རྟེན་འབྲེལ་ལེགས་པོ་བྱུང་། མ་འོངས་པར་འུ་ཅག་བླ་
སློབ་ རྣམས་ ཚེ་ རབས་ ཀུན་ ཏུ་ མཇལ་ བའི་ ལེགས་ པའི་ལྟས་ཡིན་ གསུངས།
ཡུལ་འདིའི་རྒན་རབས་པ་ཁ་ཤས་ཀྱི་ངག་རྒྱུན་དུ་མཚོ་སྔོན་རྐང་ཚའི་ཕྱུག་ནོར་
དུ་སྤྲུལ་སྐུ་གསུམ་འཁྲུངས་ཤིང་དེའི་ནང་གཅིག་དགུང་ལོ་བཅུ་གཉིས་ཙམ་ནས་
སྐུའི་མེ་ཏོག་ཡལ་ཞེས་གླེང་འདུག། ད་ལྟའི་སྤྲུལ་སྐུ་འདི་རབ་རྒྱན་མེ་བྱི་ལོར་



：246 ·
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས། །
རྐང་ཚའི་ཕྱུག་ནོར་དུ་འཁྲུངས་ཤིང་ཁོང་གི་གཅེས་མིང་ལ་ ཨ་ རྒ་བྲག་ལོ་ཞུ།
དགུང་ལོ་བཅུ་གསུམ་པ་རབ་རྒྱན་ས་བྱི་སྟེ་སྤྱི་ལོ1948ལོར་སྡེ་འདིར་ཆིབས་ཀྱི་
ཁ་ལོ་ཐོག་མར་བསྒྱུར་ཏེ་དབང་ལུང་ཕྲན་བུ་རེ་གནང་། དེའི་རྗེས་སྔ་ཕྱིར་
ཐེངས་གཉིས་ཙམ་ལ་ཕེབས་མྱོང་། ད་ལྟ་རྐང་ཚའི་ཕྱུག་ནོར་དགོན་དུ་ཆོས་
སྲིད་ཀྱི་ལེགས་ལམ་གོང་འཕེལ་ངོས་བཞུགས་བཞིན་པའི་སྐབས་ལགས་སོ།།
གཞན་ཡང་སྡེ་འདིར་ཡོངས་སུ་གྲགས་པའི་སྐྱེས་ཆེན་ཐར་ཤུལ་ནོ་མོན་
ཧན་དུ་འབོད་པ་སྐུ་ཕྲེང་གསུམ་པ་ངག་དབང་ཆོས་འཕེལ་ཆོས་སྐྱོང་རྒྱ་མཚོ་
དཔལ་བཟང་པོས་ཞབས་ཀྱིས་ཡང་ཡང་བཅགས་ཤིང་བྱིན་གྱིས་བརླབས་ནས་
ཆོས་རྒྱུན་རྒྱ་ཆེར་སྤེལ་བ་དང་། སྡེ་འདིར་གཟིགས་གཏོགས་གང་ལེགས་
གནང་། ཆོས་དང་ཟང་ཟིང་གིས་བཀའ་དྲིན་བླ་ལྷག་ཏུ་བསྐྱངས་ཏེ་རྒན་པོ་
བཞི་དང་དགེ་བསྐོས་དབུ་མཛད། གཉེར་བ་སོགས རྩ་འཛུགས་ཀྱི་ལམ་
ལུགས་གསར་དུ་བཙུགས། དེའི་རྗེས་བདེ་ཆེན་མར་ཁའི་སྐུ་གཞོགས་སྐུ་ཕྲེང་
གིས་བསྐྱངས་ཏེ་ཀུན་རིག་གི་སྒྲུབ་མཆོད་གསར་དུ་བཙུགས་པ་སོགས་གཟིགས་
པ་རྒྱ་ཆེ། དེའི་རྗེས་སྡེ་འདིར་བཀའ་དྲིན་གཞན་ལས་མཆོག་ཏུ་ཆེ་བ་ནི།
མཁས་ཤིང་གྲུབ་པའི་དབང་ཕྱུག་མཚུངས་མེད་དམ་པ་ཐར་ཤུལ་རིན་པོ་ཆེ་སྐུ་
ཕྲེང་བཞི་བ་དགེ་འདུན་ཆོས་སྐྱོང་རྒྱ་མཚོ་ཡིན་ལ། ཁོང་ཉིད་ནས་ཞབས་
ཀྱིས་བཅགས་ཤིང་ཟབ་རྒྱས་ཆོས་ཀྱི་འཁོར་ལོ་རྒྱུན་མ་ཆད་པར་བསྐོར་བས་ཡུལ་
འདིའི་སྐྱེ་བོ་མཐའ་དག་དགེ་བཅུའི་དཔལ་ལ་བཀོད། ཁོང་ཐུགས་རྗེ་ཅན་
དེས་རབ་ཡིད་མེ་སྦྲུལ་ཏེ་སྤྱི་ལོ1857ལོར་ཐུགས་ཁུར་ཆེར་བཞེས་ཀྱིས་ཕྱག་
རྫས་མང་པོ་དང་ཞལ་བཀོད་གང་རྒྱས་གནང་སྟེ་སྡེ་འདིའི་འདུ་ཁང་བཟོ་བཀོད་
ཕུན་སུམ་ཚོགས་པ་ཞིག་གསར་བཞེངས་མཛད། ནང་རྟེན་གསེར་འབའ་



ཁྲི་ཀའི་མེ་ལོང་དགོན་མཁའ་སྤྱོད་དུ་པལ་གྱི་གུར་ཁང་།
: 247 ·
ཞིག་ལས་གྲུབ་པའི་འཇམ་པའི་དབྱངས་ཀྱི་སྟོང་སྐུ་གྱོན་ཐང་གསུམ། རྗེ་ཡབ་
སྲས་གསུམ་ལ་འཁོར་དག་པ་རྣམ་བརྒྱད་ཀྱིས་བསྐོར་བའི་གསེར་ཐང་ཁྱད་དུ་
འཕགས་པ་དང་། མཐོང་བསྐོར་སོགས་ཕུལ་བས་གཟིགས་པ་རྒྱ་ཆེ། རྗེ་
ཉིད་ཀྱིས་སྐུ་ཚེ་གང་བོར་བཀའ་གདམས་པའི་བཤེས་གཉེན་རྣམས་ཀྱི་རྣམ་ཐར་
ཁོ་ན་བཟུང་བས་སྙན་གྲགས་ཡུལ་གྲུ་ཀུན་ཏུ་ཁྱབ་ཅིང་སྟོད་སྨད་ཡོངས་ཀྱི་
བཤེས་གཉེན་ཆེན་པོར་གྱུར་ལ། ལྷག་པར་ཁྲི་ཀའི་ཡུལ་སྡེ་ཀུན་ལས་སྒྲུབ་སྡེ་
འདི་ལ་བརྩེ་གཟིགས་མཆོག་ཏུ་ཟབ་ཅིང། རྗེ་སྔགས་རམས་པའི་དུས་ནས་
ཚུགས་པའི་གཞི་གསུམ་གྱི་ཕྱག་ལེན་ཐམས་ཅད་བདེ་བླག་ཏུ་བསྐྱངས། རབ་
ཚེས་ས་ཡོས་ཏེ་སྤྱི་ལོ1879ལོར་སྡེ་འདིར་བཞུགས་སྐབས། ཐུགས་སྲས་རྐང་
ཚ་རིན་པོ་ཆེས་གསོལ་བ་བཏབ་པ་ལྟར། གོང་ས་ལཱ་མོ་ཞབས་དྲུང་མཆོག་རྗེ་
འདི་ཉིད་ལས་རབ་ཏུ་བྱུང་སྟེ་མཚན་དགེ་འདུན་བསྟན་འཛིན་ནོར་བུ་བ།སོལ་བ་
སོགས་གསུང་གི་བདུད་རྩིས་བསྐྱངས་པའི་བུ་སློབ་ཀྱི་ཚོགས་ཀྱང་། ཤིང་
བཟའ་པཎྜི་ཏ་བློ་བཟང་བསྟན་པའི་དབང་ཕྱུག གསེར་ཁྲི་བློ་བཟང་ཐུབ་
བསྟན་རྒྱུ་ མཚོ། ཤར་ སྐྱབས་ མགོན་ སྐལ་ ལྡན་ བསྟན་ པའི་ རྒྱལ་ མཚན།
མཁན་ཆེན་དགེ་འདུན་རྒྱ་མཚོའི་ཡང་སྤྲུལ་བློ་བཟང་དཔལ་ ལྡན་ གྱི་ མཚོ།
རྒྱལ་བ་བློ་བཟང་བསྟན་པ་ཆོས་འཕེལ། རྒྱུ་ལུ་བློ་བཟང་ཡེ་ཤེས་བསྟན་དར།
མཁར་སྔོན་སྤྲུལ་སྐུ། སུམྦུའི་སྤྲུལ་སྐུ། ཆེ་ཤོས་བློ་བཟང་བྱང་ཆུབ་བསྟན་
པའི་སྒྲོན་མེ། མཚན་སྒྲོགས་མཁན་ཆེན། སྔགས་རམས་ཚུལ་ཁྲིམས་རྒྱུ་
མཚོ། མར་པའི་སྐུ་གཞོགས། ཞྭ་དམར་པཎྜི་ཏ་དགེ་འདུན་བསྟན་འཛིན་
རྒྱ་མཚོ། བདེ་ཡངས་རིན་པོ་ཆེ་སོགས་ངེས་དོན་བསྟན་པའི་བདག་པོ་ཆེན་
པོ་ཞེས་བསྟན་འཛིན་གྱི་སྐྱེས་ཆེན་དུ་ མ་ ཕྱོགས་ནས་ཕྱོགས་ སུ་བསྐྱངས་ཏེ།



· 248，
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
པ་
རྗེ་བླ་མའི་དབུ་སྔགས་ཟུང་འབྲེལ་གྱི་བསྟན་པ་རིན་པོ་ཆེ་དར་ཞིང་རྒྱས་ལ་ཡུན་
རིང་དུ་གནས་པའི་རྟེན་འབྲེལ་གྱི་སྒོ་འཕར་ཡངས་པོར་ཕྱེས། དེའི་རྗེས་
སྐྱབས་རྗེ་ཐར་ཤུལ་རིན་པོ་ཆེ་སྐུ་ཕྲེང་ལྔ་པ་དགེ་ལེགས་དབང་ཕྱུག་ཆོས་སྐྱོང་རྒྱུ་
མཚོ་ཡང་སྡེ་འདིར་ཡུན་རིང་བཞུགས་ཏེ་གང་ལ་གང་མཚམས་ཀྱི་དབང་ལུང་
རྗེས་གསུམ་སོགས་ཟབ་རྒྱས་ཆོས་ཀྱི་འཁོར་ལོ་ལེགས་པར་བསྐོར་ཏེ་གདུལ་བྱ་
རྣམས་སྨིན་གྲོལ་གྱི་ལམ་ལ་བཀོད་པ་སོགས་ཆོས་དང་ཟང་ཟིང་གཉིས་ཀས་སྐྱོང་
ཁུར་གང་ལེགས་མཛད། དགོན་གཞུང་གིས་ཁོང་ལ་གཟིམ་ཁང་གྱན་བརྒྱད་
ཅུ་ཙམ་ པགསར་ བཞེངས་བྱས་ནས་དབྱར་དུས་ཕལ་ཆེར་ སྡེ་འདིར་བཞུགས།
དེ་ལས་གཞན་ཨ་ལགས་རིན་པོ་ཆེའི་སྐུ་སྔ་ཕྱིས་ཀྱང་སྡེ་འདིར་གཟིགས་སྐྱོང་
གང་ལེགས་གནང་། དགོན་པས་ཁོང་ལ་གཟིམ་ཁང་གྱན་བཅུ་དགུ་ཙམ་
གསར་བཞེངས་བྱས་ཏེ་ཕལ་ཆེར་རྒྱུན་བཞུགས་གནང་། ཤིང་སྤྲེལ་ལོ་ཡོངས་
ཀྱི་དགེ་བའི་བཤེས་གཉེན་ཆེན་མོ་པཎ་ཆེན་ཡོངས་འཛིན་རིན་པོ་ཆེའི་ཨ་ཁུ་
འཇིགས་མེད་ཚང་གིས་གཡུ་བཟང་ཐང་དུ་བཀའ་འགྱུར་གྱི་ལུང་གནང་ཞིང་
མཇུག་དེར་སྡེ་འདིར་ཕེབས་ནས་ལུང་རྫོགས་པར་གྲུབ། དུས་དེར་གསན་
མཁན་སྐྱབས་རྗེ་ཐར་ཤུལ་ཆོས་སྐྱོང་རྒྱ་མཚོ་རིན་པོ་ཆེ་གཙོ་བྱས་སྐུ་འབུམ་ཨ་ཀླུ་
ཚང་། རྒྱུ་ཡཔག་ཚང་། གསེར་ཏོག་ཚང་། ར་གོ་ཚང་སོགས་གཞིས་བྱེས་
ཀྱི་བླ་སྤྲུལ་བཤེས་གཉེན་དུ་མས་སྡེ་འདིར་ཞབས་ཀྱིས་བཅགས་ཤིང་། བཀླག་
ལུང་གསན་པ་དང་བཀྲ་ཤིས་ཀྱི་བྱིན་ཆར་ཕབ། དུས་དེ་ཉིད་ན་སྡེ་འདིའི་
ཆོས་སྲིད་ཟུང་གི་བྱ་བ་མཐའ་དག་དབྱར་གྱི་དཔལ་ལ་འགྲན་པ་བཞིན་བྱུང་ངོ་།།
གཙུག་ལག་ཁང་དང་སྐུ་གསུང་ཐུགས་རྟེན་གྱི་དཀར་ཆག་འགོད་པ་ལ།
འདུ་ཁང་གྱན་ལྔ་ཡིན་ལ་ཕྱིའི་བཟོ་བཀོད་ཕུན་སུམ་ཚོགས་ཤིང་ནང་རྟེན་གྱི་
· --
་
.
.
.



ཁྱི་ཀུའི་མེ་ལོང་དགོན་མཁའ་སྤྱོད་དཔལ་གྱི་གུར་ཁང་།
་ 249་
གཙོ་བོར། སྐུའི་རྟེན་ལ་ཀུན་གཟིགས་སྣང་བ་མཐའ་ཡས་པཎ་ཆེན་ཐམས་
ཅད་མཁྱེན་པ་བློ་བཟང་ཡེ་ཤེས་ཀྱིས་བྲག་དཀར་སྔགས་རམས་པར་གནང་པའི་
གསེར་གྱི་འབྲལ་སྤང་སྟོན་པའི་སྐུ་བྱིན་རླབས་ཅན་དང་བསྟན་སྲུང་དམག་ཟོར་
མའི་ཞལ་ཐང་བྱིན་རླབས་ཀྱི་ཚན་ཁ་འབར་བ་བཀའ་གཉན་ཅན་གཙོ་བྱས་པའི་
ཐང་ག་དུ་མ་བཞུགས་པ་དང་། གསེར་ཟངས་ལས་གྲུབ་པའི་ལི་སྐུ་སྣ་ཚོགས་
ལྔ་བཅུ་ཙམ། སྨན་སྐུ་ཆེ་ཆུང་ཉིས་སྟོང་ལྷག་ འཇམ་དབྱངས་སྟོང་སྐུའི་
གྱན་ཐང་གསུམ། རྗེ་ཡབ་སྲས་གསུམ་སོགས་གསེར་ཐང་འགའ། གསུང་
རྟེན་དུ་བཀའ་བསྟན་གཉིས་ཚར་རེ། ཡུམ་པོད་བཅུ་གཉིས། རྗེ་ཡབ་སྲས་
གསུམ་དང་བྲག་དཀར་སྔགས་རམས་པའི་གསུང་འབུམ་སོགས་གླེགས་བམ་སྣ་
ཚོགས་བརྒྱ་ཕྲག་ལྷག ཐུགས་ཀྱི་རྟེན་ལ་དངུལ་གྱི་མཆོད་རྟེན་རིན་པོ་ཆེ་སྣ་
ཚོགས་ཀྱི་ཕྲ་རྒྱན་ཅན་གཉིས། གཞན་ཡང་རྗེ་གསེར་ཁང་པའི་ཕྱག་ཕྲེང་།
ཕྱག་འཁར། ཕྱག་གི། གཏོར་གཞོང་། ན་བཟའ་ཆ་ཚང་། ཐར་
ཤུལ་ཆོས་སྐྱོང་རྒྱ་མཚོ་སྐུ་སྔ་ཕྱི། རྙེ་ཐམས་ཅད་མཁྱེན་པ། ཨ་ལགས་ཕུན་
ཚོགས་རིན་པོ་ཆེ་ཚང་སོགས་ཀྱི་ན་བཟའ་དང་བྱིན་རྟེན་ཕོན་ཆེ་བ་དུ་མ་
བཞུགས། དེར་མ་ཟད་གཞན་སྐྱབས་རྗེ་ཐར་ ཡུལ་ རིན་པོ་ཆེ་དང་། ཨ་
ལགས་ཕུན་ཚོགས་ཚང་རྣམས་ཀྱི་གཟིམ་ཁང་གི་ཀུན་དགའ་ར་བར་ཡང་སྐུ་
གསུང་ཐུགས་ཀྱི་རྟེན་བྱིན་རླབས་ཅན་མང་དུ་བཞུགས་སོ། །
གཞན་ཡང་སྡེ་འདིའི་འདོན་རྟ་དབྱངས་གསུམ་དང་། ཆོ་ག་ཕྱག་
ལེན་ཕལ་ཆེར་རྭ་རྒྱ་ལྟར་ཡིན་ལ། ཚོགས་འདོན་གྱི་རིམ་པ་ཡང་ཟླ་དང་པོར་
ཆོ་འཕྲུལ་སྨོན་ལམ་ཉིན་དྲུག། ཚེས་བཅུ་ཉིན་སྡེ་འདིའི་གྲྭ་མང་ཡོངས་རྫོགས་
བོད་ཇོའི་གྲྭ་ཚང་དུ་ཕེབས་ན་ས་བཅུ་དྲུག་བར་དུ་བཞུགས་དགོས། འདོན་པ་



·250：
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
གཙོ་བོ་འཇིགས་བྱེད་ལྷ་བཅུ་གསུམ་དང་སྨོན་ལམ་ཡར་ཚོགས་སོགས་བོད་ཇོའི་
གྲྭ་ཚང་ལྟར། ཉིན་ཤས་རིང་འགྲིག་ལམ་དང་ཚོགས་སྐལ་སོགས་བོད་ཇོ་དང་
འདྲ། ཟླ་གཉིས་པར་དུས་མཆོད་ཉིན་གཅིག། ཟླ་གསུམ་པར་ཀུན་རིག་
སྒྲུབ་མཆོད་ཚེས་བརྒྱད་ནས་བཅོ་ལྔའི་བར། ཟླ་བཞི་བའི་བཅུ་གཅིག་ནས་
བཅུ་གསུམ་བར་སྒྲོལ་མ། བྱམས་པ། རྗེ་སྟོང་མཆོད་སོགས་གསུང་དགོས་
བཅུ་བཞི་བཅོ་ལྔ་གཉིས་ལ་སྨྱུང་གནས། བློ་ལྔ་བའི་ཉི་ཤུ་ནས་ཉེར་ལྔའི་བར་
མཆོད་པ། གྲྭ་པ་རེ་ནས་ཏིང་ཕོར་བརྒྱ་རེ་ཉིན་རེར་ཚར་བདུན་རེ་འབུལ་
དགོས། ཟླ་དྲུག་པར་སྨོན་ལམ་ཚེས བཞི་ནས་བརྒྱུད་བར་བཟང་སྤྱོད་ཁྲི།
བཅུ་གཉིས་ནས་བཅུ་གསུམ་པར་གྲྭ་པ་རྣམས་རི་ཁར་ཕེབས་ནས་སྤྲོ་གསེང་དང་
སྲིན་པོ་རིའི་ལབ་རྩེ་བསྟོད་དགོས། བཅོ་ལྔ་ནས་བརྒྱད་པའི་ཚེས་གཅིག་བར་
དབྱར་གནས་ཕྱི་མཚམས་ཆེན་མོ། དེའི་རིང་ཉིན་ལྟར་དབྱར་གནས་ པ་
རྣམས་ཀྱིས་བདེ་མཆོག་ཆོག་རྐྱང་གསུངས་ཏེ་དྲོས་ཇ་བཞེས་རྗེས་གྲོལ་དགོས།
ཟླ་དགུ་བའི་ཚེས་གཅིག་ནས་གསུམ་བར་ཨ་ལགས་ཕུན་ཚོགས་ཚང་གི་དུས་
མཆོད་མི་འཁྲུགས་པའི་ཆོ་ག་གསུངས་དགོས། ཉེར་ལྔ་ནས་མགོན་ལྷ་དང་
ཆོས་རྒྱལ་བསྐང་བཤགས་ཁྲི། བཅུ་བའི་ལྔ་མཆོད་ཉིན་བདུན་རས་བྲིས་ལ་
བརྟེན་པའི་བདེ་མཆོག་སྒྲུབ་མཆོད། དགུའི་ཉིན་མགོན་ཆོས་དང་དྲུག་ཅུ་བ་
གསུང་དགོས། བཅུ་གཅིག་པའི་ནང་ཉི་ལྡོག་ནས་བཟུང་ལྷ་མོའི་གཏོར་སྒྲུབ་
དང་། ཁྲོ་བཅུ་དང་སེང་གདོང་གཉིས་ཀྱི་བཟློག་པ་ཉིན་ལྔ་རེ། ཚེ་སྒྲུབ་
ཉིན་གསུམ། བོད་ལོའི་བཅོ་ལྔ་ལ་རྒྱུན་གཏོར་རྗེས་ནས་མགོན་ཆོས་གསུང་
དགོས། ཉེར་ལྔ་ནས་དགུའི་བར་ལྷ་མོའི་བསྐང་བཤགས་ཁྲི། ཟླ་དང་པོའི་
ཚེས་གཅིག་གི་སྔ་མོར་ལྷ་མོའི་ཚེས་གཏོར་བཅས་ཡིན། རབ་རྒྱལ་ས་ཁྱི་སྟེ་སྤྱི་



ཁྲི་ཀའི་མེ་ལོང་དགོན་མཁའ་སྤྱོད་དཔལ་གྱི་གུར་ཁང་།
： 251 ་
ལོ1958ལོའི་ཡར་སྔོན་དུ་ཆོས་ཐོག་སོ་སོའི་གཏོང་ཐེབས་སུ་དགོན་པར་ཞིང་
ས་མུའུ་ཚིག་བརྒྱ་ཉི་ཤུ་ལྷག་ཡོད་པ་ཐམས་ཅད་ས་ཞིང་གི་བཟོ་ཐོག་འདེབས་
མཁན་དང་དགོན་པ་གཉིས་ཀྱིས་ཕྱེད་བགོས་བྱེད་པ་ཡིན། །
ཉམས་པ་སླར་གསོ་བྱས་པའི་ཚུལ། ཆོས་དད་རང་མོས་ཀྱི་སྲིད་ཇུས་
ལས་བསྟར་བྱས་རྗེས་རབ་རྒྱལ་མེ་སྟག་སྟེ་སྤྱི་ལོ1986ལོར་གོང་ནས་ཆོས་སྒོ་ཕྱེ་
ཆོག་པའི་ཆོག་མཆན་དངོས་སུ་གནང་བ་རྟེན་འབྲེལ་གྱི་ཐོག་མ་ལྟ་བུར་གྱུར་ཏེ།
དགོན་པར་དོ་དམ་ལྷན་ཚོགས་སྒྲིག་འཛུགས་བྱས། ཐོག་མར་སྔོན་གྱི་གྲྭ་པ་
རྒན་པ་ཁ་ ཤས་གདན་སར་འདུས་ཏེ་དགོན་པ་སླར་གསོ་བྱེད་ པའི་སྦྱོར་བ་
བརྩམས། རབ་རྒྱན་ས་སྦྲུལ་ལོར་རང་གཞན་གྱི་སྣེ་ཁྲོད་དུ་མ་ནས་དད་པ་
དང་གཏོང་ཕོད་ཆེ་བ་མཆོག་གསུམ་ལ་སྲིད་ཞུ་བྱེད་མཁན་དག་གིས་སྔ་ཕྱིར་
མཐུན་རྐྱེན་གང་ཡོད་སྦྱར་ཏེ་རབ་རྒྱན་ས་འབྲུག་སྟེ་སྤྱི་ལོ1988ལོར་འདུ་ཁང་
གྱན་ལྔ་བཟོ་བཀོད་ལེགས་པ་ཞིག་གསར་བཞེངས་བྱེད་མགོ་བརྩམས་ཏེ་སྤྱི་ལོ
1989ལོར་བཟོ་སྐྲུན་ལེགས་པར་གྲུབ། , ད་ལྟར་བཞུགས་པའི་ནང་རྟེན་གྱི་
རིམ་པ་ཡང་རྒྱལ་བའི་བཀའ་འགྱུར་རིན་པོ་ཆེ་གཙོ་བྱས་སྐུ་གསུང་ཐུགས་རྟེན་
དུ་མ་དང་། གསར་དུ་ལས་པའི་གྲྭ་ཤག་བཅུ། གྲྭ་པ་བཅོ་ལྔ་ཙམ་བཞུགས་
ཤིང་ཆོས་ཐོག་གི་རིམ་པ་ ཡང་རྒྱ་ལོའི་སྨོན་ལམ་ཉིན་གསུམ་ནས་ལྔའི་བར།
དྲུག་པའི་སྨོན་ལམ་ཉིན་གསུམ། ལྔ་མཆོད་ཉིན་ལྔ་ནས་བདུན་བཅས་འདོན་
པ་གོང་ལྟར་ཡིན། བོད་ལོའི་ཉེར་ལྔ་ནས་ལྷ་མོའི་བསྐང་བཤགས་ཉིན་གསུམ་
བཅས་སོར་ཆུད་པ་བྱུང་། གཞན་ཡང་དགོན་པས་རང་ཁ་རང་གསོའི་རྩ་
དོན་ལྟར་མདུན་རིའི་ངོས་ཀྱི་ནགས་སྡོང་མུའུ་སོ་ལྔ་ཙམ་ལ་བདག་གཉེར་བྱེད་
བཞིན་པའོ། །



• 252.，
མཚོ་ལྷོ་ཁུལ་གྱི་དགོན་སྡེ་ཁག་ལོ་རྒྱུས་སྙིང་བསྡུས།
སྐེ་བའི་སྔགས་ཁང་ཕུན་ཚོགས་བསམ་གཏན་གླིང་།
སྔགས་དགོན་འདི་ཆགས་པའི་གནས་ནི། གསེར་ལྡན་ཆུ་བོ་འབབ་
པའི་གཡས་རོལ། སྲིན་པོ་རྫ་རིའི་འདབས་རོལ། ཁྲི་ཀ་གསེར་མོ་ལྗོངས་
ཀྱི་ཤར་ཕྱོགས་སྐྱེ་བ་སྐྱེ་བདུན་གྱི་དབུས། ས་དཔྱད་ལ་དཔལ་འཛོམས་པའི་
སྤེན་ཐོག་མཁར་ནང་དུ་ཆགས་ཡོད། བླ་མ་གོང་མས་གསུངས་པའི་ངག་རྒྱུན་
ལྟར་ན། མཁར་འདི་ཡི་ཁོར་ཡུག་ལ་ བཀྲ་ཤིས་པའི་རྟགས་བརྒྱད་ཚངས་
བར་གསུངས་ལ། ཁྱད་པར་དུ་ལམ་གསུམ་བསྣོལ་མཚམས་ཤིག་ཏུ་ཆགས་
ཡོད་པས་སྲིད་གསུམ་ཟིལ་གྱིས་གནོན་པར་གྲགས། འདུ་ཁང་གི་སྒོ་ནི་ལྷོར་
གཏད་ཡོད། མཁར་དེ་དང་མི་རིང་བ་ན། གཡས་སུ་ཀླུ་ཐར་སྒང་དང་།
གཡོན་དུ་དུས་བར་སྒང་ཞེས་པའི་སྒང་གཉིས་སྟག་གཟིག་གི་ཚུལ་དུ་འགྱིངས་
ཤིང་ཡོད་ པས་ནང་ གི་ སྒོ་སྲུང་ཡིན་པར་བཤད་ པ་ དང་། དེའི་ཉེ་ ས་ ན།
གཡས་སུ་གཡག་སྒང་དང་གཡོན་དུ་སྟག་སྒང་ཞེས་སྒང་གཉིས་སྟག་གཡག་གི་
ཚུལ་དུ་ཡོད་པ་ཕྱིའི་སྒོ་སྲུང་ཡིན་པར་བཤད། སྤེན་ཐོག་ཟེར་བ་ནི། སྔོན་
གྱི་དུས་སུ་ཐང་འདིར་སྤེན་མ་མང་པོ་སྐྱེས་ཡོད་པས་མི་ཚང་མས་སྤེན་ཐང་ཞེས་
འབོད་པར་གྲགས་ཤིང་། སྤེན་ཐོག་ཟེར་བ་ཟུར་ཆག་པར་བཤད། སྔར་
དགོན་པ་འདི་འདེབས་པར་དུས་རིམ་གཉིས་བརྒྱུད་ཟེར་ལ། དུས་རིམ་དང་
པོའི་གཞི་འཛིན་མཁན་ནི། ར་འོག་མཚམས་པ་ཞེས་པ་དེ་ཡིན། ཁོང་གི་
ཕམ་གཉིས་ལ་བུ་ཕྲུག་ཁོང་གཅིག་པུ་མ་གཏོགས་མེད་པ་དང༌། ཁོང་གིས་
ཆུང་དུས་ནས་བཟུང་སྟེ་འཁོར་བའི་སྐྱོན་མཐོང་ཞིང་ཞེན་ལོག་གི་བློ་སྐྱེས་ཏེ་
ཁྱིམ་ནས་བུད་པ་དང་བྲག་ཕུག་འགྲིམས་ཏེ་སྒྲུབ་སྦྱོང་ལ་འབད་པས་ཀུན་གྱིས་



ཁྲི་ཀའི་སྐེ་བའི་སྔགས་ཁང་ཕུན་ཚོགས་བསམ་གཏན་གླིང༌། ：253 ·
ར་འོག་མཚམས་པ་ཞེས་འབོད་པ་ཡིན་ནོ། ། ར་འོག་ཞེས་པ་ནི་རུས་རྒྱུད་དེ།
ར་ཚང་། ར་གོང་མ། ར་སྟེང་འོག་ཞེས་བོད་ཀྱི་རུས་རྒྱུད་ཡོད་པ་ལས།
ར་འོག་མའི་རུས་རྒྱུད་ཡིན་པར་བཤད། དེའི་ཕྱིར་ར་འོག་ཅེས་གྲགས་སོ།།
སྤེན་ཐོག་ར་འོག་ཚང་ཞེས་པ་དེར། ར་འོག་བླ་མ་ཆོས་རྗེ་ཟེར་བ་
དང༌། ར་འོག་དཔོན་པོ་རྣ་བཞི་ཟེར་བ། ར་འོག་མཚམས་པ་ཟེར་བ།
ར་འོག་དབུ་མཛད་དམ་སྤེན་ཐོག་དབུ་མཛད་ཟེར་བ་སོགས་མི་མིང་གྲགས་ཅན་
དུ་མ་སྐྱེས་པར་བཤད། དཔོན་པོ་རྣ་བཞི་ཟེར་བ་ནི། བརྒྱ་དཔོན་ཞིག་
ཡིན་པར་སྣང་ཞིང་། ཁོང་ནི་གོང་བའི་ནང་སོའི་མངའ་འོག་གི་ཡིན་ལ།
ནང་སོ་ལ་མ་འཆམས་པས་སྐྱེ་བ་སླེ་བདུན་སྒེར་ཚུགས་ཀྱིས་དཔོན་མགོ་བཟུང་
བར་བཤད། ངག་རྒྱུན་ལྟར་ན། དཔོན་པོ་དེ་ཡི་སྔ་རོལ་ཏུ། ཆོས་རྗེ་བླ་
མ་ཞེས་པས་སྒར་གཞི་བརྒྱད་ཅུ་གཞོངས་ཞེས་པའི་ས་དེ་ནས་ལྕེ་འབའ་རུ་སྤོས།
ཏེ་འབའ་རུ་ཡང་ དུས་ གསུམ་ སངས་ རྒྱས་ ལྷ་ཁང་ཚད་ ལྡན་ ཞིག་ བཞེངས་
རྗེས་སུ་ཡང་སྤེན་ཐོག་མཁར་ནང་དུ་སྤར་ཞིང་། རྟེན་ཐམས་ཅད་ཀྱང་དེ་རུ་
ཞུསཏེ་མ་ཎི་འཁོར་ཆེན་ཞིག་བསྐོར་དེ་བསྡད་པས། སྤེན་ཐོག་མ་ཎི་ཁང་
ཞེས་པར་གྲགས། བླ་མ་གཤེགས་རྗེས་ལྷ་ཁང་དེར་བདག་པོ་མེད་པས་ཉམས་
དབས་སུ་ འགྱུར་ ལ་ ཉེ་ སྐབས། དཔོན་ པོ་ རྣ་ བཞིས་ བདག་ སྐྱོང་བྱས།
སྐབས་དེར་ར་འོག་མཚམས་པས་མཚམས་ཁང་ཞིག་ལས་ནས་སྒྲུབ་པ་སྦྱངས།
སྐབས་ཤིག་མཚམས་པ་དབུས་གཙང་དུ་ཆས། དབུས་ནས་དགོན་སྡེ་ཐམས་
ཅད་ལ་མཇལ་ཕྱག་དང་རྟེན་མཇལ་བླངས་ཏེ་མདོ་སྔགས་ཀུན་གྱི་བླ་མ་རྣམས་
ལ་རིས་མེད་ཀྱིས་ཆོས་འབྲེལ་བཞག་ཅིང་། བསམ་ཡས་དང་། སྨིན་གྲོལ་
གླིང་དུ་ཕྱག་མཇལ་དུ་ཕེབས་ཏེ་སྨིན་གླིང་གཏེར་ཆེན་འགྱུར་མེད་དམ་ཆོས་རིན་



·254·
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས
པོ་ཆེའི་སྤྱན་སྔར་ལོ་གསུམ་གྱི་རིང་ལ་དམ་ཆོས་གང་མང་གསན་ནས་སྨིན་གླིང་
ཚེས་བཅུའི་ ཆ་ལག་བཅོ་བརྒྱད་ལ་ཡང་ཡང་ སྦྱོངས་ཏེ་བྱང་ཆུབ་ པར་བྱས།
ཕྱིར་རང་ཡུལ་ལ་ཕེབས་དུས་ཕ་མ་གཉིས་ཚེ་ལས་འདས་པ་དང་། མཚམས་
ཁང་ཡང་ཞིག་རལ་དུ་གྱུར་པས། སྤེན་ཐོག་མཁར་ནང་གི་ མ་ཎི་ཁང་དུ་
བསྡད་དེ་སྒྲུབ་སྦྱོང་གལ་མེད་དུ་བྱས། རྗེས་སུ་སོག་པོར་སོང་ནས་ཆོས་
རྒྱལ་ངག་གི་དབང་པོ་དང་པདྨ་རང་གྲོལ་གྱི་ཞལ་མཇལ། དམ་ཆོས་རྫོགས་
པ་ཆེན་པོའི་ཆོས་སྐོར་དང་། ཉམས་ལེན་ཟབ་ཆོས་ཀྱི་སྐོར། ཀློང་ཆེན་
སྙིང་ཐིག་གི་སྐོར་སོགས་རྒྱབ་བརྟེན་གྱི་ལུང་དང་། སྨིན་བྱེད་ཀྱི་དབང་།
གྲོལ་བྱེད་ཀྱི་ཁྲིད་སོགས་དམ་ཆོས་མང་པོ་བསྩལ་ནས། ཕྱིར་རང་ཡུལ་དུ་
ཕེབས་ཏེ་སྔར་བཞིན་མཁར་ནང་དུ་སྡོད་སྐབས། སྡེ་བའི་སྔགས་པ་འགའ་རེ་
ཡོང་ནས་སྐྱབས་འགྲོ་སེམས་བསྐྱེད་དང་བླ་མའི་རྣལ་འབྱོར་སོགས་ཀྱི་ཁྲིད་དང་
ལུང་ཞུས། དེ་བཞིན་སྔགས་པ་འགྲོ་འོང་རྒྱུན་ཆད་མེད་པར་ཇེ་མང་དུ་སོང།
སྔགས་པ་འགའ་རེ་མཚམས་པ་དང་ལྷན་དུ་བསྡད་དེ་ཟླ་རེར་སྨིན་གླིང་བླ་མ་
གསང་འདུས་ཚར་བཅུ་རེ་བཏོན། སྐབས་དེར་པདྨ་རང་གྲོལ་རྨ་ཆེན་གངས་
བསྐོར་དང༌། བྲག་དཀར་སྤྲེལ་རྫོང་སོགས་ལ་གནས་མཇལ་དུ་ཕེབས་ནས་ཁྲི་
ཀའི་ཇོ་བོ་ལྷ་ཁང་ལ་མཇལ་ཏེ་བཞུགས་སྐབས། ར་འོག་མཚམས་པས་གདོན་
འདྲེན་ཞུས་ནས་སྤེན་ཐོག་མ་ཎི་ཁང་ལ་ཕེབས། དཔོན་པོ་རྣ་བཞིས་བསྙེན་
བཀུར་བྱས་ཏེ་སྡེ་བ་བདུན་གྱི་སྐྱེས་ཕོ་མོ་རྒན་བ་ཞོན་ཀུན་ལ། སྐྱབས་འགྲོ
མ་ཎི། སྨྱུང་གནས་སོགས་ཀྱི་ལུང་དང་། དགེ་བའི་ཕན་ཡོན། སྡིག་
པའི་ཉེས་དམིགས། ལས་རྒྱུ་འབྲས་སོགས་བཀའ་ཆོས་གང་མང་གསུངས་
ནས། སེམས་ཅན་ཀུན་གྱི་བློ་ཁ་ཆོས་ལ་བསྒྱུར། དེ་ནས་མཚམས་པས་



ཁྲི་ཀའི་སྐེ་བའི་སྔགས་ཁང་ཕུན་ཚོགས་བསམ་གཏན་གླིང༌།
་ 255 ·
ཀ ་་་་་
ཐུགས་རྗེ་ ཆེན་པོ་ སྡུག་བསྔལ་ རང་ གྲོལ་ གྱི་དབང་ཞུས་ཏེ་དབང་གསུངས།
དཔོན་པོས་ཐུགས་ཁུར་བཞེས་པའི་སྡེ་བ་སོ་སོ་ནས་སྔགས་པ་ཡོད་ཚད་ལྷན་དུ་
སྤེན་ཐོག་མཁར་ནང་དུ་འཚོགས་ཏེ། མ་ཎི་ཁང་རྒྱན་གསུམ་ཡོད་པའི་ནང་
དུ་ཐུགས་རྗེ་ཆེན་པོ་སྡུག་བསྔལ་རང་གྲོལ་གྱི་མ་ཎི་བུམ་སྒྲུབ་བཙུགས། ཆོས་
ཐོག་ཉིན་བདུན་པའི་ཉིན་སྤེན་ཐོག་སྔགས་ཁང་ཞེས་མིང་བཏགས། དེའི་
རྗེས་སུ་དཔོན་པོ་རྣ་བཞི་ཚེ་ལས་འདས་པ་དང་། བུདཔོན་པོར་བཞག་པ་ལ་
ཆོས་དང་འཇིག་རྟེན་གང་ཅིའི་ཐད་ཧ་ཅང་ཞན་པས་ར་འོག་མཚམས་པས་
འགན་བཞེས་ ནས་ མ་ ཎི་བུམ་ སྒྲུབ་ རྒྱུན་འཁྱོངས་ བྱས། མཚམས་ པ་ སྐུ་
གཤེགས་སྐབས། ཁོང་གིས། ང་མཁའ་འགྲོའི་ལུང་བསྟན་དུ་ལུས་བརྗེས་
པའི་དུས་ལ་བབས་ཡོད་པས། ཁྱེད་ཅག་གིས་ཆོས་ཐོག་འདི་ཐུགས་ལ་ཆོངས།
གུ་རུ་གསུང་བརྗོད་མའི་རྟེན་འདི་རྟེན་གྱི་ཐོག་མ་ཡིན་པས་ཉར་ཚགས་བྱོས།
（གུ་རུ་གསུང་བརྗོད་ནི་སྤྱི་ལོ1958ལོའི་བར་དུ་ཡོད།) རྗེས་སུ་ཁྱེད་ཅག་གིས་
དགོན་བདག་བླ་མ་ ཞིག་ བཙལ་ དགོས་ཞེས་བསླབ་བྱ་བྱས་རྗེས་ གཤེགས།
མཚམས་པའི་སྐུ་གདུང་བཞུས་རྗེས། གདུང་ཁང་དུ་རིང་བསྲེལ་གང་མང་
དང། དབུ་ཐོད་དུ་མཁའ་སྤྱོད་མའི་སྐུ་ཆ་ཚང་བ་ཞིག་བྱོན་ཡོད་པར་གྲགས་
སོ། །
དུས་རིམ་གཉིས་པ་ནི། དེ་ཡང་སྡེ་འདིར་འགྲིག་བདག་གི་དཔོན་པོ་
དང་ཆོས་བད་པ་གི་བླ་མ་མེད་པར་བརྟེན། གྲུབ་མཐའི་ཕྱོགས་ལྷུང་དང་དུས་
ཀྱི་དར་རྒུད་ཀྱི་རྐྱེན་བྱས་ཏེ་དགོན་པ་ཉམས། སྡུག་བསྔལ་རང་གྲོལ་གྱི་བུམ་
སྒྲུབ་ཀྱང་རྒྱུན་ཆད་དེ་སྔགས་པ་རྣམས་ཀྱང་ཇེ་ཉུང་དུ་སོང་བས་མ་ཎི་འཁོར་ལོ་
མ་གཏོགས་མེད་པར་གྱུར། ཕྱིས་སུ། སྤྱང་ལུང་ནམ་མཁའ་འཇིགས་མེད་



，256，
མཚོ་ལྷོ་ཁུལ་སྤྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ཚང་ཨ་ཆུང་གནམ་རྫོང་རྩེར་བཞུགས་སྐབས། ཨ་ཀོང་སྔགས་པ་དཔལ་ཆེན་
བཀྲ་ཤིས་དང་། བ་བཙོང་སྔགས་པ་རྣམ་རྒྱལ་གཉིས་ཁོང་ལ་མཇལ་བ་དང་།
བཀའ་ཆོས་ཀྱི་བདུད་རྩིས་རང་རྒྱུད་བརླན་པར་བྱས་ཏེ། བུ་སློབ་ཏུགྱུར་
པས་ཁོང་ལ་སྔོན་གྱི་དུས་ན། ང་ཚོ་སྐྱེ་བ་ན་སྤེན་ཐོག་སྔགས་ཁང་ཞེས་པ་ཞིག་
ཡོད་མོད། ད་སྐབས་ཉམས་སོང་བས་མེད། སྡེ་འདི་ཐོག་མར་པདྨ་རང་
གྲོལ་ཞེས་པས་བཏབ་པར་གྲགས་ཞེས་པའི་ངག་རྒྱུན་སོགས་ཞུས་པས། གྲུབ་
དབང་ཚང་གིས་མི་འགྱངས་པར་ང་རང་ཕེབས་ཡོང་ཞེས་ཞལ་བཞེས་གནང་བ་
དང་ཆོས་དབྱིངས་སྟོབས་ལྡན་རྡོ་རྗེ་ཀླུ་ཕུག་པདྨ་འོད་དུ་བཞུགས་ཟེར་བའི་
གནས་དེར་ཡང་བལྟ་དགོས་ཞེས་གསུངས། དེ་ནས་ཁོང་ཉིད་ སྡེ་འདིར་
ཕེབས་ཏེ་ཁམས་རའི་སྔགས་པ་རྣམས་ཀྱི་རེ་འདོད་ལྟར་སྔོན་བྱུང་ལྷ་ལུང་དཔལ་
རྡོར་གྱི་དུས་སུ་ཡོད་པའི་འདུ་ཁང་ཆུང་ཆུང་ཞིག་ཡོད་པ་དེ་ཞིག་གསོ་མཛད་དེ་
ཁམས་རའི་སྔགས་པ་འགའ་བསྡུས། སྔགས་པ་གྲྭ་ཚང་གི་མཚན་ལ་གསང་
སྔགས་དར་རྒྱས་གླིང་གསོལ་བར་གྲགས། དེ་དུས་ནི་རབ་ཡིད་ཤིང་ཁྱི་སྟེ་སྤྱི་
ལོ1844ལོ་ཡིན་ནོ། ། དེའི་ཕྱི་ལོར། དགུ་རོང་སྐུ་ཐོག་མ་ནམ་མཁའ་
འཇིགས་མེད་རྡོ་རྗེ་ཚང་སྐྱེ་བར་གདན་དྲངས་པ་ལྟར་ཕེབས་ནས། དཔོན་པོ་
དོན་གྲུབ་དང་སྐེ་བ་སྟོད་སྨད་ཀུན་གྱིས་བསྙེན་བཀུར་བྱས་ནས་བཀའ་ཆོས་མང་
དུ་ཞུས། དབང་ལུང་ཡང་མང་པོ་གནང་ནས་དགེ་སྡིག་དབྱེ་འབྱེད་ཀྱི་ཆོས་
གསུངས་ཤིང་ ཐམས་ ཅད་ཀྱི་བློ་ཁ་ཆོས་ལ་བསྒྱུར། དགུ་རོང་སྐུ་ཐོག་ མ
དཔལ་ཆེན་ནམ་མཁའ་འཇིགས་མེད་མཆོག་ནས་དཔོན་པོར་རྒྱབ་སྐྱོར་དང་།
ཨ་ཀོང་དཔལ་ཆེན་བཀྲ་ཤིས་དང་བ་བཙོང་རྣམ་རྒྱལ་གཉིས་གཙོ་བྱས་སྔགས་པ་
རྣམས་ཀྱི་རེ་བ་ལྟར། སྤེན་ཐོག་སྔགས་ད་གོན་དེ་སླར་བ།སོ་བྱས་ཏེ་མ་ཎི་བུམ་



ཁྲི་ཀའི་སྐེ་བའི་སྔགས་ཁང་ཕུན་ཚོགས་བསམ་གཏན་གླིང་།་257：
-
-
--
-
སྒྲུབ་ཡང་བསྐྱར་བཙུགས་ཏེ་དེར་ཡོད་ཀྱི་སྔགས་པ་རྣམས་དང་། སྔགས་པ་
གསར་བ་འགའ་བསྡུས་ཏེ་སྤེན་ཐོག་སྔགས་ཁང་དེ་སྐེ་བའི་སྔགས་ཁང་ལ་བསྒྱུར།
དེ་ནས་བཟུང་ཕུན་ཚོགས་བསམ་གཏན་གླིང་ཞེས་མཚན་གསོལ་ཏེ། སྔགས་
པ་རྣམས་ལ་འགྲིག་ལམ་ཀུན་སྤྱོད་སོགས་དམ་ཚིག་ཚུལ་བཞིན་དུ་སྲུང་བའི་
འགྲིག་ལམ་དམ་པོ་བཅོས་ནས་འགྲིག་བདག་དཔོན་པོ་ལ་བཅོལ། རེབ་གོང་
ཁྱུང་མགོན་གླིང་གི་བུ་དགོན་དུ་གྱུར་པར་མ་ཟད། རེབ་གོང་ཕུར་ཐོགས་
སྟོང་གི་གྲས་སུ་ཆུད། གྲུབ་དབང་ཚང་གིས། མ་གཟའ་རྡོར་གསུམ་དང་
དམ་ཅན་ལྷ་ལྔའི་བཙན་ཁང་བཞེངས། སྐུ་དངོས་ཀྱིས་ཆོས་སྐྱོང་དམ་ཅན་ལྷ་
ལྔ་བཞེངས་ཏེ་མཐུ་རྩལ་དྲག་པོས་བཀའ་བསྒོས་པས་དགོན་པ་རིམ་གྱིས་དར་
རྒྱུས་སུ་སོང་ངོ༌། །
སྐྱེས་ཆེན་དམ་པ་མང་པོས་དགོན་པ་རྒྱ་བསྐྱེད་ཚུལ་ནི། དགུ་རོང་སྐུ་
ཐོག་གོང་མ་དཔལ་ཆེན་ནམ་མཁའ་འཇིགས་མེད་ཚང་གིས་སྐེ་བའི་སྔགས་པ་གྲྭ་
ཚང་བསྐྱར་འདེབས་བྱས། ཕྱིས་སུ་ཨ་ལགས་སྐུ་གསར་ཞེས་པ་སྟེ་བལ་
ཕེབས། ཁོང་ནི་རེབ་གོང་སྐ་གསར་སྡེ་བའི་ཡིན། གཞོན་དུས་ནས་རྫོགས་
ཆེན་དགོན་པར་སོང་སྟེ་བླ་མ་མང་དུ་བསྟེན་ཏེ་རིག་པའི་གནས་རྣམས་དང་
དཔེ་ཆའི་གཞུང་མང་ཁྲིད་སྦྱོང་ལེགས་པར་བྱས་རྗེས། གངས་ཁྲོད་གོང་འོག་
ཏུ་སོང་ནས་ཉམས་ལེན་དང་བསགས་སྦྱངས་ལེགས་པར་བྱས་ནས་ལོ་མང་
བཞུགས་ཤིང་རྟོགས་པ་ཡར་ལྡན་དུ་གྱུར། ཕྱིར་རང་ཡུལ་དུ་ཕེབས་ནས་རེབ་
གོང་སྒྲུབ་གནས་སོ་སོར་གནས་འབྲེལ་བཞག ཁྱུང་དགོན་རི་ཁྲོད་དུ་སྒྲུབ་པ་
ལ་གཞོལ་ སྐབས། སྔ་འགྱུར་རྙིང་མ་ པའི་ བསྟན་ པ་ སྤེལ་ བའི་ཆེད་དུ།
དགུ་རོང་སྐུ་ཐོག་མ་དཔལ་ཆེན་ནམ་མཁའ་འཇིགས་མེད་ཀྱིས། ཁྱེད་ནི་ཁྲི་



· 258 ，
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ཀ་སྐེ་བའི་སྔགས་པ་གྲྭ་ཚང་ལ་སོང་ནས་གདུལ་བྱ་སྐྱོང་དགོས་ཞེས་པའི་ཞལ་
གསུང་བབས། ཨ་ལགས་སྐུ་གསར་ཚང་དང་། དཔལ་ཆེན་ནམ་མཁའ་
འཇིགས་མེད་དང་། ཞབས་དཀར་ཚོགས་དྲུག་རང་གྲོལ། གྲུབ་དབང་
པདྨ་རང་གྲོལ་རྣམས་བླ་བརྒྱུད་དང་། ཆོས་བརྒྱུད་དབང་ལུང་ཁྲིད་གསུམ་གྱི་
མན་ངག་སོགས་ཆུ་བོ་གཅིག་འདྲེས་ལྟ་བུ་ཡིན་ལ། སྐེ་བའི་སྔགས་པ་གྲྭ་ཚང་
ནི། ་ རྫོགས་ཆེན་དགོན་པའི་བུ་དགོན་དང་། ཁྱུང་དགོན་ གླིང་གི་བུ་
དགོན་དུ་གྱུར་པས། ཕུར་ཐོགས་སྟོང་གི་གྲས་སུ་ཚུད་པར་བརྟེན། ཨ་
ལགས་སྐུ་གསར་ཚང་ཁོང་དཔལ་ཆེན་ནམ་མཁའ་འཇིགས་མེད་ཚང་གིས་
མངགས་བཅོལ་ལྟར་སྐེ་བ་རུ་ཕེབས་ནས་དཔོན་པོ་དོན་གྲུབ་ཞེས་པ་ཆོས་སྲིད་
ལུགས་གཉིས་ལ་མཁས་པ་དེས་མཁར་ནང་གི་མ་ཎི་ཁང་དང་། མཚམས་
ཁང་དུ་གདན་འདྲེན་ཞུས་ནས་བཞུགས། དཔོན་པོས་བླ་མ་ལ་བསྙེན་བཀུར་
དང་རྒྱབ་སྐྱོར་བྱས་འོག་སྡེ་བ་སོ་སོའི་སྔགས་པ་འགའ་དང་། ཁྱིམ་མི་ཕོ་མོ་ཆེ་
ཆུང་ཀུན་ལ། ཟབ་ཆོས་འགའི་དབང་ལུང་ཁྲིད་གསུམ་དང་། སྔགས་པ་
ཀུན་ལ་ཟབ་ཆོས་ཨ་ཏི་ཟབ་དོན་གྱི་ཁྲིད་དང་། སྐྱབས་འགྲོ། སེམས་
བསྐྱེད། མཎྜལ། བླ་མའི་རྣལ་འབྱོར། དབང་བཞི་ལ་སོབ།ས་པའི་ཁྲིད་
གནང་བས། སེམས་ཅན་གྱི་བློ་ཁ་ཆོས་ལ་ཕྱོགས་ཤིང་། བླ་མ་ལ་དད་
འདུན་ཇེ་ཆེར་སོང་། ཁོང་གིས་གདུལ་བྱའི་གཙོ་བོ སྐྱེ་བ་ནས་བསྐྱངས།
རེ་ཞིག་ན་སྔགས་པ་དཔལ་ཆེན་བཀྲ་ཤིས་དང་། སེར་སྲུང་སྔགས་པ་རྣམ་
རྒྱལ་གཉིས་གཙོ་བྱས་སྔགས་པ་རྣམས་ཀྱིས་འདུ་ཁང་ཞིག་མེད་ན་མ་ཎི་ཁང་
བུམ་སྒྲུབ་ཚོགས་ ས་མེད་ཅིང་ སྡེ་ བ་སོ་ སོར་འཚོགས་ན་སྟབས་མི་བདེ་ཚུལ་
དཔོན་པོ་དང་བླ་མ་ལ་ཞུས། དཔོན་པོས་སྐྱེ་བའི་མི་སྣ་རྣམས་ལ་གྲོས་བྱས་ཏེ་



ཁྲི་ཀའི་སྐེ་བའི་སྔགས་ཁང་ཕུན་ཚོགས་བསམ་གཏན་གླིང་་
259.
འདུ་ཁང་གི་ཤིང་ཆ་དང་། དཔལ་འབྱོར་གྱི་གཙོ་བོ་སླེ་བདུན་ནས་ཕུལ་ཏེ།
འདུ་ཁང་། ཇ་ཁང་། མགྲོན་ཁང་། མཛོད་ཁང་། གཞན་ཡང་ཨ་
ལགས་སྐ་གསར་ཚང་གི་གཟིམ་ཁང་ལ་སོགས་པ་བཞེངས་རྒྱུར་གྲོས་འཆམས་ཏེ་
མགོ་བརྩམས་པས་མྱུར་འགྲུབ་བྱུང་། དེ་ནས་བཟུང་སྡུག་བསྔལ་རང་གྲོལ་མ་
ཎི་བུམ་སྒྲུབ་ཀྱི་ཆོས་ཐོག་དེ་འདུ་ཁང་དུ་ཚོགས་པ་དང་། ཐུགས་རྗེ་ཆེན་པོ་ལ་
སར་པ་ཎི་དང༌། སློབ་དཔོན་ཚེ་དབང་རིག་འཛིན་གྱི་འབག་སྐུ་ཡབ་ཡུམ་
གསུམ། སྒྲོལ་མའི་འབག་སྐུ་བཅས་ཁོང་སྐུ་དངོས་ཀྱིས་བཞེངས། སྔགས་
པ་ཡང་ཇེ་མང་དུ་གྱུར་ཏེ་ལྔ་བཅུ་ཙམ་ནས་དྲུག་བཅུ་ཡས་མས་སུ་འཕེལ་ལོ།།
དེ་དུས་སྔགས་པ་རྣམས་ཀྱི་རེ་བ་ལྟར་འཚམ་ཞིག་ཕུད་རྒྱུའི་རེ་འདུན་དེ་
དཔོན་པོ་དང་བླ་མར་ཞུས་པས། ཁོང་རང་ཉིད་ཀྱིས་ཤེས་པའི་རྫོགས་ཆེན་
སྨིན་གླིང་ཚེས་བཅུའི་འཆམ་མ་མགོན་སྡེ་ལྔ་འཁྲིད་རྒྱུ་ཞལ་གྱིས་བཞེས། བླ་
མར་རྟོགས་པ་མཆོག་དང་ལྡན་པས། ཆོས་སྐྱོང་གང་ཞིག་གི་ཞལ་འབག་བཟོ་
སྐབས་ཆོས་སྐྱོང་དེའི་བསྐང་བ་བསྒྲུབས་ཏེ་ཆོས་སྐྱོང་གི་ཞལ་གཟིགས་ཐོན་ཚེ།
ད་གཟོད་ཞལ་འབག་ཀྱང་གྲུབ་པར་བཤད། དེ་བཞིན་ཨ་ལགས་སྐ་གསར་
ཚང་ལྷ་བཟོ་ཡིན་ལ་རྟོགས་ལྡན་ཡང་ཡིན་པས་རྟོགས་པའི་སྒོ་ནས་ཞལ་འབག་
བཟོས་པར་བཤད། གཞན་ཡང་ཅོག་རོང་བཤད་སྒྲུབ་རྒྱ་མཚོ་ཡང་རྗེ་འདི་
བར་ཐུགས་འདང་ཧ་ཅང་ཆེ་བས་འཆམ་ཕུད་པའི་རོགས་སྒྲུབ་བྱས་པ་དང་།
ཨ་ལགས་སྐུ་གསར་ཚང་ཡང་ཅོག་རོང་གྲྭ་ཚང་ནས་བཞུགས་ཏེ། གྲུབ་མཐའ་
རིས་མེད་ ཀྱིས་ ཕན་ཚུན་ཆོས་ ཀྱི་ བགྲོ་ གླེང་ གང༌ མང་ བགྱིས་ པར་ གྲགས།
མཐར་རེབ་གོང་ཁྱུང་དགོན་རི་ཁྲོད་དུ་གཟུགས་སྐུའི་བཀོད་པ་བསྡུས་སོ། །
བཤད་སྒྲུབ་རྒྱ་མཚོ་ཚང་ཡང་སྐེ་བའི་འཆམ་ཕུད་པར་རོགས་བྱེད་ཆེད་རྒྱ་ནག་



260 · མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས། .
ནས་འཆམ་ལ་ཉོས་ཡོང་བའི་ལམ་སྐབས་སུ་དགོངས་པ་ཆོས་དབྱིངས་སུ་ཐིམ་ལ།
འཆམ་ལྭ་གཉིས་མ་གཏོགས་མ་འབྱོར་བར་བཤད། དེ་ནི་རབ་བྱུང་བཅུ་བཞི་
བའི་མཇུག་དང་བཅོ་ལྔ་བའི་མགོ་ཙམ་ཡིན་པར་སྣང་ངོ༌། ། སྐེ་བའི་སྔགས་
མང་ལ་ཚོགས་འདོན་སྐོར་དང་དབང་ལུང་། བཀའ་ཆོས་མང་པོ་བསྩལ་བས་
བཀའ་དྲིན་ཆེ། སྐྱབས་རྗེ་དགུ་རོང་སྣ་ཚོགས་རང་གྲོལ་གྱི་སྐུ་གོང་མ་རེག་
གོང་ཕུར་ཐོགས་སྟོང་དང་དགུ་བརྒྱའི་རྡོ་རྗེ་སློབ་དཔོན་ཆེན་པོ་དཔལ་ཆེན་ནམ་
མཁའ་འཇིགས་མེད་ཡིན་ལ། ཁོང་ལ་སྐུ་གསུང་ཐུགས་ཀྱི་སྤྲུལ་སྐུ་གསུམ་ཡོད་
པ་ཁྱུང་མགོན་དང་། དགུ་རོང་། ཨ་འདར་ཆ་ག་གསུམ་ནས་འཁྲུངས་
པས་ཉི་ཟླ་ནོར་བུ་ལྟར་རང་ཕྱོགས་ཀྱི་གདན་ས་འཛིན་ཞེས་འགྲོ་མགོན་ཞབས་
དཀར་ བས་ གསུངས། ཨོ་ རྒྱན་ འཇིགས་ བྲལ་ ཆོས་ དབྱིངས་ རྡོ་ རྗེ་ ནི།
རྫོགས་ཆེན་དཔོན་སློབ་ནམ་མཁའ་འོད་གསལ་དང་། རྡོ་གྲུབ་ཆེན་བཅས་
ནས་མེ་གླང་སྟེ་སྤྱི་ལོ1877ལོར་སྣ་ཚོགས་རང་གྲོལ་གྱི་སྤྲུལ་སྐུ་འཁྲུལ་མེད་དུ་
ངོས་འཛིན་མཛད་ཅིང་འཇིགས་བྲལ་ཆོས་དབྱིངས་རྡོ་རྗེ་ཞེས་མཚན་གསོལ།
དགུང་ལོ་སོ་གཉིས་པ་མེ་རྟ་སྟེ་སྤྱི་ལོ1906ལོར། ཐོག་མར་གནམ་རྫོང་ནས་
སྒྲུབ་ཆེན་ཆོས་ཐོག་བཙུགས་ཤིང་། སྙིང་ཐིག་པོད་གཉིས་སོགས་དབང་ལུང་
གནང་། ཕྱི་ལོ་ནས་ཤོག་ཁ་གསུམ་ལ་རེས་མོས་བྱེད་རྒྱུ་གཏན་ལ་ཕབ་པ་ད་
ལྟའི་བར་གནས་པ་ཡིན་ནོ། ། དེའི་རྗེས་སུ་ཨ་ལགས་བློན་ཆོས་ཞེས་པ་དགུ་
རོང་སྐུ་ཐོག་མའི་བླ་རྒྱུད་དང་ཆོས་རྒྱུད་ཆུ་བོ་གཅིག་འདྲེས་དང་དགུ་རོང་སྣ་
ཚོགས་རང་གྲོལ་གྱི་དངོས་སློབ་ཡིན་པས་ཕུན་ཚོགས་བསམ་གཏན་གླིང་ལ་
ཕྱགས་ཕེབས་གནང་ནས་དགོན་པ་འཛིན་སྐྱོང་སྤེལ་གསུམ་གྱིས་བསྐྱངས་ནས་
སྔགས་པ་རྣམས་ལ་དམ་ཆོས་རྫོགས་པ་ཆེན་པོའི་དབང་ལུང་མང་དུ་གསུངས་



ཁྲི་ཀའི་སྐེ་བའི་སྔགས་ཁང་ཕུན་ཚོགས་བསམ་གཏན་གླིང་།
: 261.
ཤིང་། སྐབས་དེར་སྔགས་པ་ཡང་རིམ་བཞིན་ཇེ་མང་དུ་སོང་བར་བརྟེན་
མཚམས་པ་མང་པོ་བྱུང་ལ། བ་བཙོང་ཨ་ཁུ་ཙུ་གུ་དང་ཨ་ཀོང་དབང་དྲག་ལ་
སོགས་མཚམས་པ་ཚོས་ཁྱིམ་ཐབ་སྤངས་པ་དང་། དགོན་པར་རྒྱུན་སྡོད་ཀྱི་
མཚམས་པ་མི་བཅུ་ནས་བཅོ་ལྔ་ཙམ་ཡོད། ཁོང་གིས་མཚམས་པ་དེ་དག་ལ།
ཟླ་རེར་ཚེས་བཅུ་དང་། མ་ལ་ཤིན་ཕུར་གསུམ་གྱི་ཆོས་ཐོག་སོགས་བཙུགས་
ཤིང་། དམ་ཆོས་ཀྱི་གཙོ་བོ་ཉམས་ལེན་ཁྲེགས་ཆོད་ཐོད་བརྒལ་གཙོ་བྱས་པ་
ཡིན། ཨ་ལགས་བློན་ཆོས་ཚང་གནམ་རྫོང་བླ་མ་བཅུ་གསུམ་གྱི་གྲས་ཡིན་པ་
དང་། ཁོང་གིས་ཉམས་ལེན་བྱེད་མཁན་མཚམས་པ་མང་པོ་བསྐྱངས་ཤིང་
དགོན་པ་འཛིན་སྐྱོང་གང་ལེགས་སུ་བཏང་ནས་མཚམས་པ་རེ་ལོ་མཚམས་དང་
ཟླ་མཚམས་ལ་འདུག་ཏུ་བཅུག་ཅིང་རྒྱུན་དུ་ཉམས་ལེན་བྱེད་པའི་སྒོམ་ཁང་སྤྱི་ལོ
1958ལོའི་བར་ཡོད་དོ། ། །
དེ་ནས་ཁམས་སྟག་ཤམ་པ་ཞེས་པའི་གྲུབ་དབང་ཞིག་ཕེབས་ཏེ་རྒྱུན་དུ་
བཞུགས་ནས། ཨ་ཏི་ཟབ་དོན་གྱི་ཁྲིད་དང་དབང་ལུང་ཁྲིད་གསུམ་མང་པོ་
གསུངས། སྔགས་པ་ཇེ་མང་དུ་སོང་སྟེ་འདུ་ཁང་རྙིང་བར་མ་ཤོང་བས་འདུ་
ཁང་གསར་བ་ཞིག་ལས་རྒྱུའི་མགོ་བརྩམས། ས་དཔྱད་ལ་གཟིགས་སྐབས།
ས་དེར་ཆུ་ལྡུམ་རིང་བོ་གསུམ་སྐྱེས་ཡོད་པ་དཀྱིལ་མ་དེའི་མགོ་ཆག་ཡོད་པས།
ཁོང་གིས། བད་ག་གི་དགོན་པ་འདི་སྐྱོང་བསམས་ཀྱང་ས་འདིར་འདུག་ཐུབ་
པ་མ་རེད། རྟེན་འབྲེལ་ལོག་གོ་གསུངས། དེ་ནས་ལྕགས་རི་བརྡུངས་པ་
དང་འདུ་ཁང་ལས་ས་གྲ་སྒྲིག་བྱས་ཏེ་ཁོང་བཀའ་འགྱུར་བསླ་རུ་སོང་ནས་ཕྱིར་
ཕེབས་པ་དང་མཉམ་དུ་འཇིགས་བྲལ་ཆོས་དབྱིངས་རྡོ་རྗེས་བདག་གི་དགོན་པ་
ཁྱོད་ཀྱིས་སྐྱོང་མི་དགོས་གསུངས་ཏེ་བཞུགས་སུ་མ་བཅུག་གོ །



· 262
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
རྫོགས་ཆེན་མཁན་པོ་སྐལ་ལྡན་སྐུ་ཕྲེང་གསུམ་པ་བློ་བཟང་འཕྲིན་ལས་
རྣམ་རྒྱལ་རྒྱ་མཚོ་ཁྲི་ཀ་སྨད་པའི་སྒོ་ཞེས་པའི་སྡེ་བའི་སྒྲོ་ཚང་དུ་འཁྲུངས་ཤིང་།
རྫོགས་ཆེན་བསམ་གཏན་ཆོས་གླིང་དུ་ལོ་བཅོ་ལྔ་ལྷག་ལ་བཞུགས་ཏེ་བསླབ་
སྦྱངས་བྱས་པས་དབང་ལུང་ཁྲིད་གསུམ་མང་པོ་ཐོབ། དགུ་རོང་ཚངང་ཨོ་རྒྱན་
འཇིགས་བྲལ་ཆོས་དབྱིངས་རྡོ་རྗེས་ཁོང་ཉིད་སྐེ་བའི་སྔགས་པ་གྲྭ་ཚང་འཛིན་
སྐྱོང་སྤེལ་གསུམ་བྱེད་པར་མངགས། དེ་ནས་སྐྱེ་བ་རུ་བཞུགས་ཏེ་སྔགས་པ་
རྣམས་ལ་རྒྱབ་བརྟེན་གྱི་ལུང་། སྨིན་བྱེད་ཀྱི་དབང་། གྲོལ་བྱེད་ཀྱི་ཁྲིད་ལ་
སོགས་པ་བཀའ་ཆོས་མང་པོའི་བདུད་རྩིས་ཡུན་རིང་བསྐྱངས་ཤིང་། སྐྱེ་བའི་
དཔོན་པོ་ཕུལ་བྱུང་རྒྱབ་རོགས་ལ་ བརྟེན་ཏེ་དགོན་པ་ཇེ་རྒྱས་སུ་སོང་ནས་
སྔགས་པ་བརྒྱ་སུམ་ཅུ་ཙམ་ལ་བུད་པ་དང་། ཁོང་དངོས་སུ་དགོན་བདག་བླ་
མ་མཛད་དེ་བཞུགས་སྒར་བཞེངས། རྗེས་སུ་གྲུབ་མཐའི་ཕྱོགས་རིས་ཀྱི་
དབང་གིས་ཁོང་གི་ཞལ་ནས་སྐུ་རིང་འདིར་ཁྱེད་ཅག་ལ་ཕན་མ་ཐོགས་ཀྱང་སྐུ་
རྗེས་མས་ཁྱེད་ཅག་ལ་ཕན་ཐོགས་ཡོང་གསུངས་ཏེ་མཚོ་སྔོན་པོའི་ས་ཐོ་བཀྲ་
ཤིས་ཆོས་སྒར་དུ་ཉ་ནག་ཡག་མོ་ལྷ་སྡེ་སྦྱིན་བདག་ཏུ་གྱུར་ཏེ་བཞུགས། སྐུ་
གཞོགས་སྐྱབས་མགོན་དང་རྡོ་བ་ནས་བཀྲ་ཤིས་ཆོས་སྒར་ཁོང་ལ་སྐྱོང་དུ་བཅུག་
ཁོང་ས་ཐོ་དགོན་པར་བཞུགས་ཀྱང་སྐེ་བའི་སྐར་ཁ་ཡང་གསར་བཟོ་མཛད་དེ་
དགོན་པ་གཉིས་ལ་ཁྱད་མེད་ཀྱིས་ཐུགས་ཁུར་མཛད། ས་ཐོ་དགོན་པར་
རཏྣའི་ཚེ་སྒྲུབ་དང་། སྐེ་བ་ལ་རནྟའི་སེང་གདོང་བདུད་འདུལ་དྲག་པོའི་
ཆོས་ཐོག་བཙུགས། ཁོང་གིས་ཕྱིས་སུ་ཁམས་རྫོགས་ཆེན་དགོན་པའི་གྲྭ་པ་
རེར་ལྟ་རེ་འགྱེད་པས་རྫོགས་ཆེན་རྟ་ར་རྟ་ཡིས་བཀང་ཞེས་པའི་མཚན་སྙན་
འབར། སྐུ་མྱ་ངན་ལས་འདས་པའི་ལོ་དེར་སྐྱེ་བའི་སྨན་པ་སོགས་སྔགས་པ་



ཁྲི་ཀའི་སྐེ་བའི་སྔགས་ཁང་ཕུན་ཚོགས་བསམ་གཏན་གླིང་།
263 •
ལྔ་དྲུག་མདུན་དུ་སོང་ནས་ཁམས་འདྲི་ཕྱལ་ མཇལ་བྱས་ ཏེ་ཞལ་ཏ་མང་པོ་
གསུངས། ཕྱི་དྲོ་གློ་བུར་དུ་གྲྭ་པ་ཞིག་འབོད་པར་ཡོང་ནས་མི་སྐྱ་མ་གཏོགས་
སྔགས་པ་ཐམས་ཅད་སྐུ་མདུན་དུ་ཤོག་གསུངས་ཟེར་བས། དེར་སོང་བ་ན་
ཆོས་སྐྱོང་གི་སྲོག་གཏད་དང་རྗེས་གནང་སོགས་གསུངས་ནས་རྡོ་རྗེ་ཐར་ཡོང་ཨེ་
ཡོད་ཅེས་གསུངས། རྡོ་རྗེ་ཐར་མེད། ཁོའི་བུ་ཡོད་ཅེས་པ་ན་སྨན་པས་བུ་
གུ་དྲག་ལ་ཚར་ལྭ་ཞིག་གནང་བས། དེ་ནི་སྐུ་རྗེས་མའི་ཡབ་གཞིས་བཙལ་
བའི་རྟགས་སུ་མངོན་ནོ། །
སྐུ་ཕྲེང་བཞི་བ་འཇམ་དབྱངས་སྐལ་ལྡན་རྒྱ་མཚོ་ནི་རབ་རྒྱལ་ཆུ་སྤྲེལ་ཏེ་
སྤྱི་ལོ1932ལོའི་སྟོན་ཟླ་ར་བའི་ཚེས་ལ་ལྟས་བཟང་པོ་དང་བཅས་སྐུ་འཁྲུངས།
སྐུ་བལྟམས་པའི་དུས་སུ་ཁྱིམ་གྱི་ར་སྐོར་དུ་འོད་དཀར་གྱིས་གང་བར་འདུག་པ་
མཐོང་། མེ་མོ་གླང་ལ་ཁམས་རུ་བསམ་གཏན་ཆོས་གླིང་དུ་རྫོགས་ཆེན་ཐུབ་
བསྟན་ཆོས་ཀྱི་རྡོ་རྗེ་ཡི་དྲུང་དུ་ཡང་སྤྲུལ་དམ་པ་ངོས་འཛིན་བྱེད་པར་ས་ཐོ་ཆོས་
སྒར་དང་སྐེ་བའི་སྔགས་མང་། སྐུ་གོང་མའི་ཚ་བོ་ཀླུ་འབྲུག་དགེ་འཕེལ་
སོགས་སོང་། ལམ་ནས་རྫོགས་ཆེན་རིན་པོ་ཆེ་སྐུ་མི་བཞུགས་པའི་སྐད་ཆ་
ཐོས། སོང་བའི་ཚེ་ན་རྫོགས་ཆེན་ཚང་གི་དགོངས་རྫོགས་ཀྱི་ཆོ་ག་བྱེད་
བཞིན་ཡོད། དགོངས་རྫོགས་གྲོལ་རྗེས་ཁོང་བདེ་གཤེགས་ཚང་གི་དབུ་སྔས་
ན་སྒམ་ཆུང་ཞིག་ཡོད་པའི་ནང་དུ་མཁན་པོ་སྐལ་ལྡན་སོགས་བླ་མ་བཅུ་གསུམ་
གྱི་འོས་ཐོ་ཐག་བཅད་འདུག་པ་ཁོ་ཚོར་སྤྲད། ཁོང་རྣམས་ཕྱིར་ས་ཐོ་དགོན་
པར་བསླེབས་ཏེ་རྐང་ཚའི་སྟོང་དཔོན་དཔལ་བཟང་གཙོ་བྱས། རྐང་ཚ་ཚོ་བ་
དྲུག་དང་ས་ཐོ་དགོན། སྐེ་བའི་སྔགས་ཁང་གི་གྲྭ་རྒན་བཅས་ཀྱི་མདུན་དུ་ཡེ་
གེའི་ཁ་ཕྱེས་པ་ན། འདི་ལྟར་བྲིས་ཡོད་པ་སྟེ། གསེར་ལྡན་ཆུ་བོ་ཆེན་པོའི་



• 264.
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
གཡས་རོལ། བརྗིད་ལྡན་ས་འཛིན་ལྷུན་པོའི་འདབས་རོལ། སིལ་ཏོག་
འབྲུ་དྲུག་འཁྲུངས་པའི་སྡེ་རུ། ཕ་ནི་གུ་དང་མ་ནི་ལྷ་འབོད་དོ། །བུ་ནི་
བཀྲ་ཤིས་ཚེ་རིང་ངོ༌། ། བཀྲ་ཤིས་སུམ་འཛོམས་དབུས་ན་སྐུ་འཁྲུངས་
སོ། ། ཞེས་བྲིས་འདུག་པས་ཚང་མ་ཁྲི་ཀ་ཡིན་པར་ཡིད་འཐད་དོ། །
དགུང་ལོ་བཅུ་གཉིས་སྟེང་ཏིང་ཀྱཱ་སྒར་དུ་ཞེ་ཆེན་རབ་འབྱམས་པའི་སྐུ་མདུན་
དུ། འདོད་འཇོའི་བུམ་བཟང་གི་དབང་ཞུས་ནས་སྨིན་གླིང་གི་ཆོས་སྐོར་རྒྱས་
པར་མནོས། དགུང་ལོ་བཅུ་དྲུག་སྟེང་ཁམས་རྫོགས་ཆེན་ལ་རིག་གནས་དང་
གཞུང་ལུགས་ སོགས་ བསླབ་ སྦྱོང་ བྱེད་ པར་ ཕེབས་ ཏེ་ ལོ་ ལྔ་ ལ་ བཞུགས།
དགུང་ལོ་ཉེར་གཅིག་སྟེང་ཕྱིར་རང་ཡུལ་ས་ཐོ་ཆོས་སྒར་དུ་ཕེབས་ཏེ་དགོན་པ་
འཛིན་སྐྱོང་སྤེལ་གསུམ་གྱི་དབུ་བཙུགས་པ་ཙམ་དུ་ད་གོན་པར་གྲྭ་པ་བརྒྱད་ཅུ་
ལ་ཉེ་བར་འཕེལ། དགུང་ལོ་ཉེར་དྲུག་སྟེང་དམངས་གཙོ་བཅོས་སྒྱུར་བྱས་
ནས་ངལ་རྩོལ་ལ་ཞུགས། སྐབས་བཅུ་གཅིག་པའི་ཀྲུང་ཨུ་ཚང་འཛོམས་གྲོས་
ཚོགས་ཐེངས་གསུམ་པའི་རྗེས་སུ། ས་ཐོ་དགོན་པ་དང་སྐེ་བའི་སྔགས་ཁང་
གཉིས་སླར་གསོ་མཛད་པར་ཐུགས་ཁུར་བཞེས། ལོ་རབས་བདུན་ཅུ་བའི་
མཇུག་ནས་བཟུང་ད་བར་དགོན་པ་གཉིས་མེད་པ་ནས་ཡོད་པ་དང་། ཡོད་
པ་ནས་ཇེ་བརྟན་ཇེ་རྒྱས་སུ་བཏང་སྟེ། འདུ་ཁང་། ཇ་ཁང་། གྲྭ་ཤག་
གཞུང་ཁང་། འགྲུལ་ཁང་། མ་ཎི་ཁང་། འབུམ་མཆོད་རྟེན་ལ་སོགས་
རྒྱ་ཆེར་བཞེངས་ནས་དགོན་པ་གཉིས་ལ་རྟེན་དང་བརྟེན་པར་བཅས་པ་སྔར་
ལས་ལྷག་པ་ཞིག་ཡོངས་གྲུབ་བྱུང་ཟིན། གཞན་ཡང་། རྫོགས་ཆེན་སྤྲུལ་
སྐུ་སྐལ་བཟང་གདན་དྲངས་ནས་ས་ཐོ་དགོན་པ་དང་སྐེ་བའི་སྔགས་མང་སོགས་
ལ་དབང་ལུང་མང་པོ་གསུངས། བླ་མ་དང་མཁན་པོ་སོགས་ལ་དཔེ་ཁྲིད་



ཁྲི་ཀའི་སྐེ་བའི་སྔགས་ཁང་ཕུན་ཚོགས་བསམ་གཏན་གླིང་།
· 265 •
དང་བཀའ་ཆོས་མང་པོ་ཀུན་བཟང་ཞལ་ལུང་གི་ཁྲིད་དང་བཅས་ཀྱིས་ཡང་ཡང་
བསྐྱངས་ཤིང་། རྫོགས་ཆེན་དགོན་པའི་དབུ་མཛད་སོགས་གདན་དྲངས་
ནས་འདོན་རྟ་དབྱངས་དང་། གདངས་རོལ་མོ། གཏོར་མ་ལ་སོགས་པ་
གྲྭ་པ་རྣམས་ལ་བསླབ་ཁྲིད་མཛད་དུ་བཅུག་ནས། ད་སྐབས་དགོན་པ་གཉིས་
ཀྱི་ཆོས་ཐོག་ཐམས་ཅད་སྲོལ་དུ་ཆགས་ནས་སྔར་ལས་ལྷག་པ་ཞིག་ལེགས་གྲུབ་
བྱུང་ཡོད། དཔེར་ན། ས་ཐོ་དགོན་དང་སྐེ་བའི་སྔགས་དགོན་གཉིས་ཀྱི་
འདུ་ཁང་ཡང་ཐེངས་གཉིས་རེར་ལས་ཏེ་ཁོང་གི་ཐུགས་ཡིད་ཚིམ་པ་ཞིག་གྲུབ།
དེ་ལྟར་ད་ལྟ་དགོན་པ་གཉིས་ཆོས་སྲིད་ལུགས་གཉིས་ཀྱིས་ཚུལ་བཞིན་དུ་འཛིན་
སྐྱོང་བྱེད་པའི་སྐབས་ལགས་སོ། །
སྤྱི་ལོ1958ལོའི་ཡར་སྔོན་ལ་སྔགས་དགོན་འདིར། སྐྱེས་ཆེན་དམ་
པ་སྐུ་རིམ་བྱོན་གྱིས་བཞེངས་པའི་འདུ་ཁང་རྙིང་བ་སྤྱན་ཉི་ཤུ། གཞུང་ཁང་
གྱན་སུམ་ཅུ། འདུ་ཁང་གསར་བ་བསྡོམས་པས་གྱན་ཞེ་བདུན། མ་ཎི་
ཁང་། མགོན་ཁང་གྱན་བཅོ་བརྒྱད། ཇ་ཁང་། གཉེར་ཁང་སོགས་གྱོན་
ཉེར་གཅིག བླ་བྲང་སྤྱན་བཞི། མཆོད་ཁང་གྱན་བཅོ་བརྒྱད་བཅས་དང་།
སྔགས་པ་བརྒྱ་བཅུ་གཉིས། གྲྭ་ཤག་ཆེ་ཆུང་སུམ་ཅུ་བཅས་ཡོད། ཏང་གི་
སྐབས་བཅུ་གཅིག་པའི་ཚང་འཛོམས་གྲོས་ཚོགས་ཐེངས་གསུམ་པའི་རྗེས་སུ།
མི་རིགས་སྲིད་ཇུས་དང་། ཆོས་ལུགས་སྲིད་ཇུས་ལག་བསྟར་བྱས་པ་དང་
དགོན་བདག་བླ་མའི་ཐུགས་ཁུར་ལ་བརྟེན་ནས་སྔགས་པའི་ནང་དུ་རྒན་པ་
འགར་ལས་ཁུར་བྱེད་དུ་བཅུག་ཏེ་སྔོན་སྲོལ་རྒྱུན་འཁྱོངས་ངང་། དགོནཔ་
སླར་གསོ་བྱས་ཏེ་འདུ་ཁང་གྱན་ཞེ་བརྒྱད་། ཇ་ཁང་དང་། གཉེར་ཁང་
གྱན་བཅུ། འགྲུལ་ཁང་རྒྱུན་ལྔ། མ་ཎི་ཁང་རྒྱུན་ལ། བཙན་ཁང་གྱན་



： 266 ་
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
གཉིས། གྲྭ་ཤག་སུམ་ཅུ་སྔགས་པ་གོ་གཅིག་བཅས་བཞུགས་ ཤིང་ དགོན་
བདག་བླ་མ་ནི་འཇམ་དབྱངས་སྐལ་ལྡན་རྒྱ་མཚོའོ། །
དགའ་ལྡན་ཐོས་བསམ་དར་རྒྱས་གླིང་།
དགའ་ལྡན་ཐོས་བསམ་དར་རྒྱས་གླིང་ནི། ཁྲི་ཀ་རྫོང་སྲིད་ནས་ཤར་
ཕྱོགས་སུ་སྤྱི་ལེ་དྲུག་གིས་ཆོད་པའི་ས། དཀར་ཕྱོགས་སྐྱོང་བའི་སྐྱེས་ལྷ་སྲིན་
པོའི་འདབས་རོལ། ཚེ་གཅིག་ལ་ཟུང་འཇུག་གི་གོ་འཕང་བརྙེས་པའི་ཡབ་རྗེ་
གསེར་ཁང་པ་རིན་པོ་ཆེ་མཆོག་ཟབ་མོ་དེ་ཉིད་ལ་གཞོལ་བས་ཉམས་རྟོགས་
ཡོན་ཏན་ལྷུག་པར་འཁྲུངས་པའི་གནས་གཞི་མཚར་ལུང་སྒྲུབ་ཕུག་གི་ཉེ་འགྲམ།
ཨོ་ཡིག་རང་བྱུང་གིས་གྲུབ་པའི་ས་འཛིན་གྱི་གཞི་འབྲོག་རི་བོ་དགེ་ལྡན་རྣམ་
པར་རྒྱལ་བའི་གླིང་གི་ས་དབྱིབས་ཆགས་ཚུལ་དང་གཅིག་ཏུ་མཚུངས་པའི་ཡུལ་
དུ། སྐུ་འབུམ་ཁྲི་ཆེན་ཉེར་བདུན་པ་མཁས་གྲུབ་ཆེན་པོ་༧སྐྱབས་རྗེ་མི་ཉག་
བློ་གྲོས་དར་རྒྱས་ཀྱིས་ཙན་དན་གྱི་རྗེ་སྐུ་གསུང་འབྱོན་མའི་ལུང་བསྟན་ལྟར་
རབ་བྱུང་ བཅུ་ གཉིས་ པའི་ ཤིང་སྦྲུལ་ ཏེ་ སྤྱི་ལོ1725ལོར་ ཐོག་ མར་ ཕྱག་
འདེབས་གནང་ཞིང་དགོན་པའི་མཚན་ལ་ཡང་དགའ་ལྡན་ཐོས་བསམ་དར་
རྒྱས་གླིང་ཞེས་གསོལ། མཁས་གྲུབ་དེ་ཉིད་དགུང་གྲངས་ང་བརྒྱད་ཙམ་དུ་
བྱོན་པའི་སྐབས་སུ། ཨ་རིན་ཚོ་སྐོར་ལས་འཁྲུངས་པའི་དབུས་དགའ་ལྡན་
བྱང་རྩེའི་དགེ་བཤེས་ཟླ་མེད་པ། ཨ་རིན་ཡེ་ཤེས་སྐལ་བཟང་གི་སྙན་གྲགས་
དང་དགོན་གནས་ཀྱི་མཚན་བྱང་ལ་གཟིགས་ཏེ། དགོན་པ་ཁོང་ལ་གཏད།
དེས་སྐུ་འབུམ་རྒྱུད་གྲྭའི་ཕྱག་བཞེས་ལྟར་བསྐྱངས་ཤིང་སྐུ་འབུམ་དགོན་གྱི་
དགོན་ལག་ཏུ་གྱུར། ཐོག་མའི་དགོན་གནས་དེ་ཕལ་ཆེར་ལོ་བརྒྱ་དང་བརྒྱད་



ཁྲི་ཀའི་དགའ་ལྡན་ཐོས་བསམ་དར་རྒྱས་གླིང་། བ ་ 267 ་
ཅུ་འདས་པ་ཙམ་ན་ད་ལྟའི་དགོན་གནས་འདིར་སྤོས་པར་གྲགས་སོ། །
ཆོས་སྡེ་འདི་ཉིད་ཕྱག་འདེབས་གནང་མཁན་དང་སྡེ་འདིར་བཞུགས་
པའི་བླ་རབས་རྣམས་ཀྱི་ལོ་རྒྱུས་བྱེ་བྲག་ཏུ་ཅུང་ཟད་བརྗོད་ན། ཐོག་མར་
ཕྱག་འདེབས་གནང་མཁན་རྗེ་མི་ཉག་བློ་གྲོས་དར་རྒྱས་ནི་བོད་རབ་བྱུང་བཅུ་
གཅིག་པའི་ཤིང་ཡོས་ཏེ་སྤྱི་ལོ1675ལོར་སྐུ་འབུམ་ཉེ་དྲུང་གི་བུམ་པར་རྟེའུ་
ཆུང་དུ་ཡབ་ཡུམ་རིགས་རུས་གཙང་མའི་སྲས་སུ་འཁྲུངས། སྐུ་འབུམ་རྒྱུད་ཁྲི་
དགུ་བ་སྐེ་ཀྱུ་དགེ་ལེགས་དཔལ་ལྡན་ལས་ཡོངས་རྫོགས་དགེ་བསྙེན་གྱི་སྡོམ་པ་
དང་རབ་བྱུང་གི་ཚུལ་ཁྲིམས་ཡང་དག་པར་བླངས་ཏེ་ཀློག་པ་ཐོས་བསམ་ལ་
བརྩོན་པའི་གཞི་ཚུགས། རིང་བོར་མ་ལོན་པར་དབུས་ལྷ་ལྡན་འབྲས་སྤུངས་
སྒོ་མང་གྲྭ་ཚང་གི་ཆོས་སྒོར་ཞུགས་ཏེ་མཁས་གྲུབ་ཀུན་གྱི་གཙུག་རྒྱན་ཀུན་
མཁྱེན་འཇམ་དབྱངས་བཞད་པའི་རྡོ་རྗེའི་ཞབས་ལ་གཏུགས་ཏེ་མདོ་སྔགས་ཀྱི་
གདམས་པ་མ་ལུས་པར་གསན། གཞུང་པོ་ཏི་ལྔ་ལ་སྦྱངས་པ་དཔྱིས་ཕྱིན་
མཛད། པགསང་ ཕུར་ ཕེབས་ ཏེ་ དཀའ་ བཅུ་ བའི་ མིང་ བཏགས་བླངས།
གསང་ཆེན་གདམས་པའི་གཏེར་མཛོད་གྲུབ་ པའི་ དབང་ཕྱུག་ བྲག་ དཀར་
སྔགས་རམས་པ་བློ་བཟང་བསྟན་པ་རབ་རྒྱས་སོགས་ཐེག་པ་མཆོག་གི་དགེ་བའི་
བཤེས་གཉེན་ཚུལ་བཞིན་བསྟེན་ཏེ་མདོ་ སྔགས་ ཡོངས་རྫོགས་ལ་སྦྱངས་པ་
གནད་དུ་ཐོན། དབུས་གཙང་གི་ཡུལ་གྲུ་ཀུན་ཏུ་གནས་མཇལ་དང་ཇོ་ཤཱཀ་
རྣམ་གཉིས་ལ་མཆོད་འབུལ་ ཕྱག་སྐོར་སོགས་དབུས་ཕེབས་ཀྱི་དགོས་དོན་
མཐའ་དག་ལྷུན་གྱིས་གྲུབ་སྟེ་སླར་མདོ་སྨད་དུ་ཕེབས། མཚོ་སྔོན་ཕྱོགས་ཀྱི་
ཝང་པེ་ལི་ཇ་སག་སོགས་བླ་དཔོན་ཕལ་མོ་ཆེ་སྦྱིན་བདག་ཏུ་གྱུར་པས་དེ་དག་ལ་
ཆོས་ཀྱི་འདོད་པ་མ་ལུས་པར་བསྩལ། རབ་ཉི་ཤིང་སྦྲུལ་ཏེ་སྤྱི་ལོ1725ལོར་



:268、
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
སྐུ་འབུམ་རྒྱུད་ཁྲིར་བཞུགས། དེ་ནས་སྐུ་གོང་མ་སྔགས་ཆེན་འཕྲིན་ལས་
འབུམ་བྱ་བའི་གཞིས་ཀ་ཁྲི་ཀའི་ཡུལ་དུ་ཕེབས། དབུས་སེ་འབྲས་དགེ་གསུམ་
གྱི་ཚུལ་དུ་མདོ་སྨད་ཁྲི་ཀའི་ཡུལ་ནས་དགའ་ལྡན་དགོན་དང་མི་ཉག་དགོན་
ཧོར་ཀྱཱའི་དགོན་ཞེས་པའི་སྒྲུབ་སྡེ་གསུམ་དང་སྐུ་གོང་མའི་སྒྲུབ་གནས་གསང་
སྔགས་བདེ་ཆེན་ཆོས་འཕེལ་གླིང་སོགས་བཏབ། བདེ་ཆེན་ཆོས་འཕེལ་གླིང་
དུ་ཡུན་རིང་བཞུགས་ཏེ་སྒྲུབ་པ་ནན་ཏན་བཞེས་སྐད། བོད་རྒྱ་ཧོར་སོག་
གིས་མཚོན་པའི་ཕྱོགས་འདུས་དད་ལྡན་སེར་སྐྱ་ཡོངས་ལ་རང་རང་གི་སྐལ་བ་
དང་འཚམ་པར་དམ་པའི་ཆོས་ཀྱི་བདུད་རྩིས་ཡིད་ཚིམ་པར་མཛད། སྐུ་
འབུམ་རྒྱུད་གྲྭའི་ལས་སྣེ་ཐུན་མོང་ནས་ཞུས་ངོར། རྒྱུད་གྲྭའི་ཁྱམས་ར་ནས་
རྗེ་ཉིད་དང་སྒྲུབ་གྲོགས་དགེ་འདུན་ཚོགས་མང་དང་བཅས་པས་འཇིགས་བྱེད་
ཀྱི་བསྙེན་པ་བཏང་སྟེ། ཞི་བའི་སྦྱིན་སྲེག་མཛད་པར་དེར་འདུས་བཤེས་
གཉེན་རྣམས་དང་སེར་སྐྱ་ཐུན་མོང་ཡོངས་ལ་མཐོང་སྣང་མི་འདྲ་བ་སྣ་ཚོགས་
བྱུང་བར་མཁས་བླུན་ཐུན་མོང་ནས་གྲུབ་པ་བརྙེས་པའི་རྣལ་འབྱོར་པ་ཆེན་པོ་
ཞེས་མཚན་སྙན་ཡུལ་གྲུ་ཀུན་ཏུ་ཁྱབ་བོ། །
དེ་ཡང་དགའ་ལྡན་དར་རྒྱས་གླིང་འདི་ཕྱག་གནང་བའི་རྒྱུ་མཚན་ལ།
དུས་ནམ་ཞིག་གི་ཚེ་མཁས་གྲུབ་ཆེན་མོ་མི་ཉག་བློ་གྲོས་དར་རྒྱས་འདི་ཉིད་སྒྲུབ་
སྦྱོང་ལ་གཞོལ་བའི་སྐབས་ཤིག་ཏུ། རྗེ་འདི་པའི་ཉམས་སྣང་དུ་སྐུ་ལ་ཆོས་
གོས་གསོལ་ཞིང་དབུར་པ་ཎི་ཞུས་མཛེས་པའི་དགེ་སློང་ལྟ་བས་ཆོག་མི་ཤེས་པ་
ཞིག་བྱོན་ཏེ་ཕ་གིའི་དགའ་ལྡན་ལ་འགྲོ་ཞེས་པ་ཞིག་གཟིགས་སྣང་དུ་བྱུང་།
ཕྱི་ཉིན་དད་གདུང་གིས་མཆི་མ་བཀུ་བཞིན་སྐུ་འབུམ་གསེར་སྡོང་ལ་མཆོད་
མཇལ་དུ་ཕྱིན་ཙ་ན་གསེར་སྡོང་གི་ཡལ་འདབ་དངོས་ལས་བསྐོས་པའི་རྗེ་ཙོང་



ཁྲི་ཀའི་དགའ་ལྡན་ཐོས་བསམ་དར་རྒྱས་གླིང་།
： 269 ·
ཁ་པའི་སྐུ་བྱོན་ལེགས་ཅན་ཞིག་ཉིན་དེར་ལྟོས་དབང་གིས་རྗེ་འདི་བའི་ཕྱག་ཏུ་
འབྱོར་བ་བྱུང་བས། དགའ་དད་སྤྲོ་གསུམ་མཉམ་དུ་བརྟས་ཤིང་རང་གི་
མཆོད་གནས་སུ་གདན་དྲངས་ཏེ་མཆོད་བཀུར་གྱ་ནོམ་པ་ཞུས། རྗེ་འདི་པར་
དུས་རྒྱུན་དུ་གསུང་འབྱོན་པས་རྗེ་སྐུ་གསུང་འབྱོན་བྱིན་རླབས་ཅན་ཞེས་གྲགས་
དེ་ནས་སྔར་གྱི་ལུང་བསྟན་དེའི་གཟིགས་སྣང་ལྟར་དགའ་ལྡན་གྱི་གནས་བཙལ་
བས་མི་སེར་བོ་ཞེས་པའི་གནས་རི་དེ་རྙེད་དེ་དེའི་ས་དཔལ་རྣམས་དབུས་
དགའ་ལྡན་གྱི་མདུན་རིའི་དབྱིབས་སུ་སྣང་བ་ཤར་བས་གནས་དེ་ལ་དེ་འཕྲལ་
དུ་དགའ་ཞེས་མཚན་གསོལ་ཏེ་རྗེ་སྐུ་གསུང་འབྱོན་མ་ཐོག་མར་གནས་དེར་
བཞུགས་སུ་གསོལ། དེ་ནས་རིམ་བཞིན་དབུས་དགའ་ལྡན་གྱི་བཞེངས་ཚུལ་
ལྟར་སྒྲུབ་སྡེ་དབེན་གནས་ངོས་གཙང་ཞིག་ལེགས་གྲུབ་བྱུང་། དེ་ནི་བོད་
རབ་བྱུང་བཅུ་གཉིས་པའི་ཤིང་སྦྲུལ་ཏེ་སྤྱི་ལོ1725ལོར་ཁོང་དགུང་གྲངས་ལྔ་
བཅུ་ཡོལ་མཚམས་ཤིག་ཏུ་ཕྱག་འདེབས་གནང་ཤིང་རིམ་གྱིས་གྲྭ་པའང་བརྒྱད་
ཅུ་ལྷག་ལ་འཕེལ་མྱོང་ཟེར་རོ། །གོང་སྨྲས་ཀྱི་རྗེ་སྐུ་གསུང་འབྱོན་དེ་དགོན་
པའི་ནང་རྟེན་གྱི་ཐོག་མ་དང་བྱིན་རླབས་ཀྱི་ཚན་ཁ་ཆེ་བའི་རྟེན་འགངས་ཅན་
ཡིན་ཕྱིར་གྲོང་དགོན་ཡོངས་ལ་དད་རྩིས་ཤིན་ཏུ་ཆེ། རིག་གསར་གྱི་རླུང་
འཚུབ་སྐབས་ད་ལྟའི་ཁོ་ཚེ་སྤྲུལ་སྐུའི་ཡབ་གཞིས་སྤེན་ཐོག་མཁར་ཕྱུག་བྱ་བའི་
རྒན་པོ་དད་ལྡན་སྙིང་སྟོབས་ཅན་དེས་ཐབས་མཁས་ཀྱིས་སྦས་ཏེ་ཆོས་སྒོ་མ་
ཕྱེའི་སྔོན་དུ་ཁོའི་མཆོད་ཡུལ་དུ་ཞུས། ་དགོན་པའི་ཆོས་སྒོ་ཕྱེ་ཉིན་ནས་སླར་
ཡང་སྒྲུབ་སྡེ་རང་ལ་ཕུལ་ཏེ་ད་ལྟ་དགའ་ལྡན་དགོན་པར་བྱིན་རླབས་ཀྱི་ཚན་ཁ་
མ་ཉམས་པར་ལྷང་ངེར་བཞུགས་པ་ལགས་སོ། །
དེ་ནས་རབ་བྱུང་བཅུ་གསུམ་པའི་ས་སྦྲུལ་ཏེ་སྤྱི་ལོ1749ལོ་ རྗེ་ཉིད་



：270，
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
དགུང་གྲངས་དོན་བཞིར་བཞེས་སྐབས་སྐུ་འབུམ་ཁྲི་ཆེན་ཉེར་བདུན་པར་
བཞུགས། ལྕང་སྐྱ་རོལ་བའི་རྡོ་རྗེ་སྐུ་འབུམ་དུ་ཕེབས་པར་རྙེད་བཀུར་དཔག་
མེད་ཞུས། མདོ་སྔགས་སྤྱི་སྒོས་དབུ་མའི་ལྟ་བའི་དཀའ་གནས་སྐོར་དྲི་བ་
མང་དུ་མཛད་པར་ཞུ་ལན་ལུང་རིགས་ཀྱིས་མཐའ་ཆོད་པར་ཕུལ་བས་ལྕང་སྐྱ་
ཐམས་ཅད་མཁྱེན་པ་ཐུགས་གཏིང་ནས་ཚིམས་ཏེ་ཕྱག་ཐལ་སྦྱར་གྱིས་བསྔགས་
བརྗོད་མཛད། ལྕང་སྐྱ་རིན་པོ་ཆེ་དང་མཉམ་དུ་བྱ་ཁྱུང་དུ་ཕེབས་ཏེ་དེར་
དགེ་ལྡན་ཕྱག་རྒྱ་ཆེན་མོའི་ཟབ་ཁྲིད་སོགས་ལྟ་བའི་སྐོར་གྱི་མན་ངག་མང་པོ་
ཞུས། ལྕང་སྐྱ་རིན་པོ་ཆེས་རྗེ་འདིར་ཆེ་བ་མང་དུ་བརྗོད་པས་མཁས་པའི་
སྙན་གྲགས་ཕྱོགས་ཀུན་ཏུ་ཁྱབ། གདན་ས་རང་གི་བཤེས་གཉེན་སུམ་ཅུ་ལྷག་
གིས་དྲི་བ་གནང་བར་གསུང་ལན་ཐོགས་མེད་དུ་བསྩལ། ལྕགས་རྟ་ལོར་རྒྱ་
ཡག་ཧོ་ཐོག་ཐུས་རྗེའི་གསེར་སྐུ་ཆེ་བ་ཞིག་ཚོགས་ཆེན་འདུ་ཁང་དུ་ཕུལ་བར་རྗེ་
འདིས་རབ་གནས་ཀྱི་འབྲུ་གཏོར། དོན་གཉེར་ཅན་རྣམས་ལ་བདེ་གསང་
འཇིགས་གསུམ། སྤྱན་རས་གཟིགས། ཚེ་དཔག་མེད་སོགས་ཀྱི་དབང་
དང་སྣར་ཐང་བརྒྱ་རྩའི་རྗེས་གནང་། ལམ་སྔགས། པཎ་ཆེན་གསུང་
འབུམ། ལྕང་སྐྱའི་གསུང་འབུམ་སོགས་ཀྱི་ལུང་བཅས་ཟབ་རྒྱས་ཆོས་ཆར་
མང་དུ་ཕབ་པས་གཟུར་གནས་བུ་སློབ་ཡོངས་ཀྱིས་མི་ཉག་རྡོ་རྗེ་འཆང་ཞེས་
དད་འདུས་རྒྱུ་སྐར་གྱི་གྲངས་སུ་འཕེལ་བ་བྱུང༌། སྐྱེས་རབས་སོ་བཞི་བའི་
སྟོད་ཆར་འགྲེལ་བ་ཞིག་མཛད་པར་ཚིག་དོན་གྱི་ཆ་གང་དུའང་མཁས་དགུའི་
ཡིད་དབང་འཕྲོག་པ་ཞིག་ཡིན་སྐད། ཆོས་སྡེ་ཆེན་པོ་དེ་ལ་སྐྱོང་བཀུར་གང་
བཟང་ཞུས་ཤིང་འཆད་ཉན་ཡར་ལྡན་དུ་བསྐྱངས། ། ས་སྦྲུལ་ནས་ཆུ་སྤྲེལ་བོར་
ཏེ་ལོ་ངོ་བཞིའི་རིང་ལ་སྨོན་ལམ་གསུང་ཆོས་སྐབས་སྔ་དྲོར་སྐྱེས་རབས་དང་



ཁྲི་ཀའི་དགལཱ་ལྡན་ཐོས་བསམ་དར་རྒྱས་གླིང་།
ལམ་རིམ་གཉིས་རེས་མོས་ཀྱིས་འཆད། ཕྱི་དྲོའི་ཆར་སྨོན་ལམ་ལ་ཆས་མེད་
དུ་ཕེབས། ཕྱོགས་ འདུས་ ཡོངས་ལ་ རང་ རང་ གི་ འདོད་ ཆོས་ བསྐངས།
དབང་རྗེས་ལུང་གསུམ་གྱི་མན་ངག་མང་པོ་དང་ཆོས་ཐོག་སྐབས་བརྩི་བཞག་
རྒྱུན་སྩལ་གནང་། ཚིག་རྒྱུགས་དོན་རྒྱུགས་རེས་མོས་ཀྱིས་བཞེས། སྤྲེལ་
ལོར་ཁྲིའི་དགོངས་པ་ཞུས་ནས་རྗེ་ཆུ་བཟང་རིན་པོ་ཆེ་ངག་དབང་ཐུབ་བསྟན་
དབང་ཕྱུག་གདན་སའི་ཁྲིར་བསྐོས། ཆེ་ཤོས་ལྷ་བཟོ་དང་ཉིད་ཀྱི་བུ་ཆེན་
རྣམས་ལ་ཁྱོད་ཚོས་རང་ནུས་གང་ལྕོགས་ཀྱིས་རྒྱལ་བསྟན་ཡོངས་རྫོགས་ལ་བག་
ཆགས་ཅི་ཐེབས་ཀྱི་དགེ་སྦྱོར་ལ་བརྩོན། ད་ཕྱིས་སུ་ངེད་རང་རྣམས་ཡང་
བསྐྱར་ཐུགས་མི་ཐུབ་པ་འདྲ་ཞེས་གསུངས་ཏེ་ཁྲི་ཀར་ཕེབས། ཁྲི་ཀའི་མི་
ཉག་མཆོད་རྟེན་བླ་བྲང་དུ་དགུང་གྲངས་དོན་དགུ་པ་ཆུ་བྱ་སྟེ་སྤྱི་ལོ1753ལོའི་
ཧོར་ཟླ་བརྒྱད་པའི་ཚེས་བརྒྱད་ཉིན་གཟུགས་སྐུའི་བཀོད་པ་ཆོས་དབྱིངས་སུ་
བསྡུས་པའི་ཚུལ་བསྟན། ཐུགས་དམ་ལ་རྒྱུན་རིང་ཙམ་བཞུགས་པའི་གྲོལ་
རྟགས་སུ་ཤངས་བུག་གཡས་གཡོན་ནས་བྱང་ སེམས་དཀར་དམར་གྱི་རྒྱུན་
བབས་པ་སོགས་རྒྱུད་སྡེ་ལས་བཤད་པ་ལྟར་གྱི་ངོ་མཚར་ཁྱད་ཆོས་རྣམས་རྗེས་
འཇུག་གདུལ་བྱ་འདུལ་བའི་ཐབས་ སུ་ བསྐྲུན། སྐུའི་གདུང་རྟེན་དངུལ་
དཀར་ལས་གྲུབ་པ་ཞིག་མི་ཉག་སྐོར་བའི་མཆོད་གཞིས་སུ་བཞུགས་སྐད།
སྐུ་ཕྲེང་གཉིས་པ་ མཁན་ཆེན་ཚུལ་ཁྲིམས་བསྟན་ པའི་ཉི་མ་དཔལ་
བཟང་པོ་ནི། མདོ་སྨད་མཚོ་སྔོན་པོའི་ཉེ་འགྲམ་གྱི་ཆར། རི་བྲག་བཞུར་
ཆུ་འཛོམས་པའི་ས་དཔྱད་མཆོག་ཏུ་བཟང་པོའི་ཡུལ་དུ། ཡབ་བསོད་ནམས་
དར་རྒྱས་དང་ཡུམ་སྒྲོལ་མ་སྐྱིད་གཉིས་ཀྱི་སྲས་སུ་བོད་རབ་བྱུང་བཅུ་གསུམ་
པའི་ཤིང་ཕག་སྟེ་སྤྱི་ལོ1755ལོར་འཁྲུངས། གསུང་གི་ཐོག་མར་མི་མི་ཞེས་



.272， མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།—— ————
བརྗོད་པས་སྐུ་གོང་མའི་ཕྱག་གཉེར་མི་ཚུ་དང་སྡེ་དཔོན་ཝང་དཀོན་མཆོག་བཀྲ་
ཤིས་པེ་ཟི་ཚེ་རིང་རྣམ་རྒྱལ་སོགས་ཀྱིས་༧གོང་ས་རྒྱལ་བ་ཡབ་སྲས་ལ་ཞུས་པ་
དང་འབྲས་སྤུངས་གནས་ཆུང་ལ་བརྟག་ཞུས་ སོགས་ལྷ་བླ་མའི་ལུང་བསྟན་
འཁྲུལ་བྲལ་ལ་བརྟེན་ནས་སྐུ་གོང་མའི་ཡང་སྲིད་དུ་ངོས་བཟུང་། དགུང་ལོ་
དྲུག་གི་སྟེང་སྐུ་འབུམ་རང་སྒར་ནས་ཁྲི་སྟོན་བྱས། དེའི་ཕྱི་ལོར་འདུལ་བ་
འཛིན་པ་རྗེ་བུམ་པར་ཚུལ་ཁྲིམས་རྒྱ་མཚོའི་དྲུང་དུ་རབ་བྱུང་དང་ཚིག་སྔ་མའི་
དགེ་ཚུལ་གྱི་སྡོམ་པ་དཀྱུས་གཅིག་ཏུ་བཞེས། མཚན་ལ་མེ་ཉག་ཚུལ་ཁྲིམས་
བསྟན་པའི་ཉི་མར་གསོལ། མ་ཅིག་གྲུབ་རྒྱལ་ལུགས་ཀྱི་ཚེ་དབང་སོགས་
བཀའ་ཆོས་ཟབ་མོས་ཐུགས་རྒྱུད་བརླན་པར་བྱས། ཆོས་སྤྱོད་ཀྱི་རིམ་པར་
ཐུགས་འཛིན་དང་དགུང་གྲངས་དགུའི་ཐོག་བསྡུས་གྲྭའི་རྩི་བཞག་ལ་ཐུགས་
གཉེར་མཛད། ཉ་ཀླུའི་རྒྱལ་མཚན་དཔལའབྱོར་ལས་རྗེ་འཇམ་དབྱངས་
བཞད་པའི་བློ་རྟགས་ནས་ཕར་ཕྱིན་སྐབས་བརྒྱད་པའི་བར་ལ་ཐུགས་གཉེར་
མཛད་པས་དགེ་བཤེས་རྒན་གཞོན་ཀུན་གྱིས་རྡོ་རྗེ་འཆང་གོང་མའི་སྐུ་ཡོན་མ་
བརྗེད་པར་འདུག་ཅེས་བསྟོད་བསྔགས་ཐོབ། དབུ་མའི་སྐབས་རྗེ་བཙུན་
པའི་དབུ་མ་དང་དགོངས་པ་རབ་གསལ། མཛོད་ལ་རྒྱལ་དབང་རིན་པོ་ཆེའི་
མཛོད་སོགས་ལ་ཐུགས་གཉེར་རྡོ་རུས་ཐུག་པ་ལྟར་བཞེས་པས་མཁས་པའི་ལུས་
རྩལ་རྫོགས། དགུང་གྲངས་ཉི་ཤུའི་སྟེང་ཡོངས་ཀྱི་བཤེས་གཉེན་ཆེན་པོ་རྗེ་
ངག་དབང་ཐུབ་བསྟན་དབང་ཕྱུག་ལས་བསྙེན་པར་རྫོགས། དེ་ནས་རྩ་བ་
དང་ཡན་ལག་གི་བཅས་པ་ཐམས་ཅད་མིག་འབྲས་བཞིན་སྲུང་སྡོམ་བྱས། རྗེ་
ཆུ་བཟང་རིན་པོ་ཆེ་ལས་གདུགས་དཀར་ལྷ་བཅུ་བདུན་མ་དང་འཇིགས་བྱེད་
དཔའ་གཅིག་གི་དབང་བཞི་ཡོངས་རྫོགས་མནོས་ཏེ་རྡོ་རྗེ་ཐེག་པའི་སྒོར་སྨིན་



ཁྲི་ཀའི་དགའ་ལྡན་ཐོས་བསམ་དར་རྒྱས་གླིང༌། 273 ，
པར་མཛད། ཡིག་ཆ་ཐུགས་གཉེར་གྱི་སྐབས་ཉིན་རེར་མདའ་ཚད་ཤོག་
གྲངས་བདུན་རེ་ཆག་མེད་དུ་བཟུང་བས་ལོ་གཅིག་དང་ཕྱེད་ཀའི་རྗེས་སུ་ཚོགས་
རྒྱུགས་ཕུལ། དགུང་ལོ་ཉེར་གཉིས་སྟེང་གྲྭ་ཚང་ཉེར་གསུམ་ལ་སྨོན་ལམ་ཆེན་
མོའི་དམ་བཅའ་གྲུབ་པས་རྒན་གཞོན་ཀུན་གྱིས་བསྟོད་བསྔགས་ཀྱི་མེ་ཏོག་
གཏོར། ༧ཀུན་མཁྱེན་ འཇིགས་ མེད་ དབང་ པོའི་ དྲུང་ དུ་ བདེ་ གསང་
འཇིགས་ གསུམ་ འཇིགས་ བྱེད་ སྔགས་ བཏུའི་ རྗེས་ གནང་ དང་ བླ་ མཆོད།
དགའ་ལྷའི་ཁྲིད་བཅས་གསན་ཅིང་གསུང་བཞིན་རྒྱུད་གྲྭར་ཞུགས་ཏེ་གསང་
འདུས་བསྐྱེད་རྫོགས། རིམ་ལྔ་གསལ་སྒྲོན། འགྲེལ་བ་བཞི་སྦྲགས་སོགས་
གསང་ཆེན་རྒྱ་མཚོའི་གཞུང་ལ་གསན་བསམ་ལྷུར་བཞེས། ས་ཕག་སྟེ་དགུང་
ལོ་ཉེར་ལྔའི་སྟེང་པཎ་ཆེན་དཔལ་ལྡན་ཡེ་ཤེས་ལས་དགུན་ཟླའི་རིང་བདེ་ལམ་
རྒྱས་ཁྲིད་སོགས་ཟབ་ཆོས་དབང་ལུང་གི་མན་ངག་མཐའ་དག་མནོས། རྗེ་
ངག་དབང་ཉི་མའི་དུང་སྒྲ་སྙན་ངག་རྩིས་དཀར་ནག་མངོན་བརྗོད་སྡེབ་སྦྱོར་
སོགས་ཐུན་མོང་རིག་གནས་ཀྱི་སྐོར་ལ་སྦྱངས་པ་གནད་དུ་ཐོན། ཡང༧ཀུན་
མཁྱེན་འཇིགས་མེད་དབང་པོ་ལས་མི་ཏྲ་བརྒྱ་རྩ། རྡོ་རྗེ་ཕྲེང་བ། དུས་
འཁོར་དབང་ཆེན་སྔ་གཞུག་གཉིས། བཅུ་གཅིག་ཞལ་གྱི་དབང་ གཅོད་
ནམ་མཁའ་སྒོ་འབྱེད་དཔའ་བོ་གཅིག་པ་སོགས་ཀྱི་བཀའ་ཆོས་མང་པོ་ ཐོབ།
རྗེ་ཆུ་རྒྱུ་ཁ་པ་དང་ལྷག་པར་དུ་ཆུ་བཟང་རིན་པོ་ཆེ་ལས་ཟླ་གཉིས་ལྷག་རིང་ལ་
སྣར་ཐང་བརྒྱ་རྩའི་རྗེས་གནང་། ལྕང་སྐྱའི་གསུང་འབུམ་གྱི་ལུང་སོགས་ཆོས་
ཆུང་བརྒྱ་རྩའི་ལུང་ཐོབ། ཨ་ཀྱཱ་རིན་པོ་ཆེ་དང་ཝང་བསོད་ནམས་རྡོ་རྗེ་
སོགས་ལ་འདོད་ཆོས་འགའི་རེ་བའང་བསྐངས། དེ་ནས་ཁྲི་ཀའི་རང་དགོན་
སེར་སྐྱ་གྲངས་སྙེད་ཀྱིས་གསོལ་བ་བཏབ་པ་ལྟར། དགུང་གྲངས་སུམ་ཅུ་སྟེ་



：274
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
རབ་བྱུང་བཅུ་གསུམ་པའི་ཤིང་འབྲུག་སྟེ་སྤྱི་ལོ1784ལོར་སྐེ་བའི་དགའ་ལྡན་
ཐོས་བསམ་དར་རྒྱས་གླིང་གི་ཁྲིར་བཞུགས། དགོན་པའི་སྒྲིག་ཁྲིམས་ཀུན་
སྤྱོད་ཀྱི་རིམ་པ་སྐུ་གོང་མས་ཇི་ལྟར་ཚུགས་པ་བཞིན་བསྐྱངས། དགོན་པའི་
གྲྭ་པ་དང་ཕྱོགས་འདུས་མཆོག་དམན་སེར་སྐྱ་ཡོངས་ལ་དབང་ལུང་རྗེས་གནང་
སོགས་ཟབ་ཆོས་དུ་མ་བསྩལ་ བས་ མི་དགེ་བཅུ་སྤོང་བ་དང་། ཡིག་དྲུག་
བསྙེན་འདྲེན་སྨྱུང་གནས་ལ་གཞོལ་མཁན་མང་དུ་འཕེལ། ཉིད་ཀྱི་ཐུགས་
རྗེའི་བྱིན་རླབས་ལས་དགེ་འདུན་རྣམས་ཀྱི་བཤད་སྒྲུབ་ཡར་ལྡན་དུ་འཕེལ་ཞིང་
མང་འགྱེད་ པཀུར་ བསིའི་མཆོད་འབུལ་རིམ་ འཕེལ་ བྱུང་བས་ དགོན་ པའི་
མཐུན་རྐྱེན་ཡང་ཇེ་འཛོམས་དུ་སོང་ དེ་ནས་མི་ཉག་བླ་བྲང་དུ་ལོ་ཕྱེད་ཙམ་
དུ་ལྗགས་བསྙེན་བཏང་རྗེས་མཆོད་རྟེན་སྐེའི་ཁྲིར་བཞུགས། འདུས་སྡེ་གོང་
མ་བཞིན་ བསྐྱངས། དགུང་ལོ་སོ་དགུའི་སྟེང་སྨད་ རྒྱུད་གྲྭ་ཚང་གི་ཁྲིར་
བཞུགས། རྒྱུད་ དོན་ ཕྱག་ལེན་རྣམས་ དམ་ པ་ གོང་ མའི་ ཕྱག་ལེན་ལྟར་
བསྐྱངས། ལྕགས་མཁར་བརྡབས་པས་རླུང་ཁ་ལྡོག་ཅིང་མེ་ལྕེ་དུམ་བུར་ཆད་
པ་སོགས་རྟགས་མཚན་གོང་མ་ལྟར་བྱུང་། ལྕགས་མཁར་གྱི་ལས་རིམ་དྲག་
པོ་ཕོ་ཉ་བཞད་པའི་སྒྲ་དབྱངས་དང་ཞལ་འདོན་དངོས་གྲུབ་ཀུན་འབྱུང་ལྗགས་
རྩོམ་མཛད། ཨ་རིན་པོ་ཆེའི་བཞེད་མོས་བཞིན་བ་རི་བརྒྱ་རྩ། སྒྲུབ་
ཐབས་རྒྱ་ མཚོའི་རྗེས་གནང་གི་འདོད་ཆོས་བསྐངས། དགུང་གྲངས་ཞེ་
བརྒྱད་སྟེང་སྐུ་འབུམ་ཁྲི་ཆེན་སོ་བརྒྱད་པར་བཞུགས། དེ་ནས་བཟུང་ཆོས་
འཆད་ཉན་སོགས་སྐུ་གོང་མའི་མཛད་པ་ཁོ་ན་ལྟར་བསྣམས་པས་ཆོས་སྡེ་ཆེན་
པོ་དེའི་འགྲིག་ཀུན་སྤྱོད་སོགས་ཉ་རྒྱས་ཟླ་བའི་དཔལ་དུ་བསྐྲུན། བཙན་ཁང་
ཆེན་མོའི་ཁྱམས་ར་ཞིག་གསོ་གནང་། མི་ཆེན་སྡེ་དཔོན་ནས་སེར་འབངས་



ཁྲི་ཀའི་དགའ་ལྡན་ཐོས་བསམ་དར་རྒྱས་གླིང་།
· 275.
དད་ཅན་རྒྱ་མཚོའི་ཚོགས་ཀྱིས་བརྩི་བཀུར་ཐོབ། སྐྱབས་རྗེ་ཐུའུ་བཀྭན་རིན་
པོ་ཆེའི་དགོངས་རྫོགས་བསྒྲུབས། རྒྱུ་ཡག་ སྤྲུལ་ སྐུའི་གཙུག་ཕུད་བཞེས།
དགུང་ལོ་ལྔ་ བཅུ་ པ་ ལ་ ཆོས་ སྡེ་ ཕྱི་ནང་ཀུན་ལ་ ཆོས་ཆར་དགུང་ནས་ ཕཔ།
སྒྲུབ་བྱ་སུམ་བརྒྱ་ལྷག་ལ་དུས་གཅིག་ཏུ་དགེ་ཚུལ་སློང་གི་སྡོམ་འབོགས་མཛད།
ང་ལྔའི་སྟེང་ཆེན་པོ་ཧོར་གྱི་ཡུལ་དུ་ཕྱིན། ཡུལ་དེའི་ཆོས་སྡེ་སེར་འབངས་
ཡོངས་ཀྱི་འདོད་ཆོས་བསྐངས། ཚོ་བདུན་དུ་འབྱོར་ཏེ་ཨ་ཀྱཱ་བླ་བྲང་དུ་
བཞུགས། བྱང་ཕྱོགས་བསྟན་པའི་མངའ་བདག་ཧལ་ཧ་རྗེ་བཙུན་དམ་པར་
མཇལ་ཏེ་ཟབ་ཆོས་འགའ་ཕན་ཚུན་གསུང་རེས་བྱས། ལྕང་ལུང་པཎྜི་ཏ་
སོབ་ས་ཆེན་པོ་རྣམས་ཀྱིས་དད་ཕྱག་ཕུལ། དེ་ནས་གནས་མཆོག་རི་བོ་རྩེ་
ལྔར་མཆོད་མཇལ་ཞུས། འཇམ་དབྱངས་ཀྱི་སྤྲུལ་པའི་ཧ་ཤང་གསུམ་དང་
མཉམ་དུ་བཞུགས་ཏེ་གསུང་ཆོས་གསུང་ཚུལ་སོགས་རྣམ་ཐར་དུ་གསལ། དེ་
ནས་ཕྱིར་ཁྲི་ཀའི་དགའ་ལྡན་དགོན་དུ་ཕེབས་ཏེ་སེར་སྐྱ་བདུན་བརྒྱ་ལྷག་ལ་
སྒྲོལ་དཀར་རྗེས་གནང་། བླ་མཆོད། སྨོན་ལམ་མང་པོའི་ལུང་སོགས་
བཀའ་ཆོས་མང་དུ་གནང་། ལྷག་པར་མི་ཉག་མཆོད་རྟེན་ཞིག་བ་སོས་དང་
དངུལ་སྲང་ཉིས་བརྒྱ་ལྔ་བཅུས་གསེར་ཟངས་ལས་གྲུབ་པའི་ཉི་ཟླ་ཞིག་ཕུལ།
རྟེན་གཙོ་ཇོ་བོའི་སྨན་སྐུར་ཡང་གསེར་ཟངས་ཀྱི་དབུ་རྒྱན་ཕུལ་བ་སོགས་ཡུལ་
འདི་ལ་སྐུ་དྲིན་ཤིན་ཏུ་ཟབ། དཔལ་གདོང་ཞེས་པ་ཆུ་བྱའི་ལོ་སྟེ་དགུང་
གྲངས་ང་དགུར་བཞེས་སྐབས་ལྷ་ལྡན་ཆོས་ཀྱི་ཞིང་དུ་ཆིབས་བསྒྱུར། གོང་ས་
རྣམ་པ།ཉིས་དང་དགའ་ལྡན་ཁྲི་ཆེན་བཅས་ལ་མཇལ། ཇོ་ཤཱཀ་རྣམ་གཉིས་
གདན་ས་ གསུམ་ བཅས་ལ་ མཆོད་སྦྱིན་ གྱ་ནོམ་ པ་ བྱས། མེ་བྱི་སྟེ་ སྤྱི་ལོ
1756ལོའི་ནག་ཟླའི་ཉ་ལ་རང་དགོན་དགའ་ལྡན་དར་རྒྱས་གླིང་གི་འདུ་ཁང་



• 276 ：
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
་་་་་་
སྟེང་དུ་ཚ་གསེར་གྱི་གཉྫི་ར་ཆེ་བ་གཟུངས་གཞུག་དང་བཅས་འཇོག་པ་གནང་
ནས་རབ་གནས་ཀྱང་རྗེ་ཉིད་ ཀྱིས་ གནང་། ཨོར་དུ་སུ་ཞབས་དྲུང་དང་
མཚན་སྒྲོགས་མཁན་ཆེན་བློ་བཟང་དར་རྒྱས་སོགས་མཆོག་སྤྲུལ་བསྒྲུབ་བྱ་སུམ་
ཅུ་ལྷག་ལ་བསྙེན་རྫོགས་ངུར་སྨྲིག་གི་རྒྱལ་མཚན་བསྒྲེངས། གསེར་འབའ་
ཞིག་གིས་གྲུབ་རྒྱལ་སྐུ་ལྔ་བཅུ་ལྷག་གི་གཟུངས་གཞུག་ནས་རབ་གནས་ཡོངས་
རྫོགས་ལེགས་གྲུབ་བྱས། ཁྲི་ཀའི་ཇོ་བོར་གསེར་གྱི་གཉྫི་ར་མཐོ་ཁྱད་དང་
ལྡན་པ་ཞིག་ཕུལ་ཏེ་གཟུངས་འབུལ་རབ་གནས་ཀྱིས་བྱིན་རླབས་མི་ཟད་པའི་
གཏེར་དུ་བསྒྲུབས། དེ་ལྟར་སྐུ་ཚེ་གང་བོར་ཆོས་མཐུན་གྱི་མཛད་པ་ཁོ་ན་
བསྣམས་ཏེ་དགུང་གྲངས་རེ་གསུམ་སྟེ་མེ་གླང་ལོའི་ཧོར་ཟླ་བརྒྱད་པའི་ཚེས་
གཅིག་ཉིན་ཞལ་འདོན་གྲུབ་རྗེས་ཁྲི་ཁར་ཞབས་གཉིས་སྐྱིལ་ཀྲུང་། ཕྱག་
གཉིས་སྡིགས་མཛུབ་བསྣོལ་བའི་རྡོ་རྗེ་འཆང་གི་ཕྱག་རྒྱ་མཛད་དེ་གཟུགས་སྐུའི་
བཀོད་པ་ཆོས་དབྱིངས་སུ་བསྡུས་པའི་ཚུལ་བསྟན་ཏོ། །
སྐུ་ཕྲེང་གསུམ་པ་མི་ཉག་མཁན་ཆེན་དཔལ་ལྡན་བསྟན་པའི་ཉི་མ་ནི།
སྔར་མཚོ་སྔོན་གྱི་ཆོས་རྒྱལ་ཆེན་པོ་གུ་ཤྲཱི་བསྟན་འཛིན་ཆོས་ཀྱི་རྒྱལ་པོའི་གདུང་
རྒྱུད་ཀྱི་མི་རབས་བདུན་པ་ཡབ་ཇུང་ཝང་ཚེ་རིང་དོན་གྲུབ་དང་ཡུམ་ལྷ་མོ་སྐྱིད་
གཉིས་ཀྱི་སྲས་སུ་མུ་རུ་སྟེ་བོད་ཀྱི་འཇུ་ལག་ཀླུང་ཆེན་ཞེས་གྲགས་པའི་ཡུལ་དུ།
རབ་བྱུང་བཅུ་བཞི་བའི་ས་ཡོས་ཏེ་སྤྱི་ལོ1819ལོར་ངོ་མཚར་བའི་ལྟས་དང་
བཅས་སྐུ་འཁྲུངས། སྐུ་མཆེད་གསུམ་ལས་རྗེ་འདི་ཉིད་ཆུང་བ་ཡིན། སྐུ་
ཚ་ཅོ་ནེ་ཞབས་དྲུང་སྐལ་བཟང་བསྟན་འཛིན་རྒྱུ་མཚོ་དང༌། ཕྱག་མཛོད་
རྒན་གཞོན། དབོན་པོ་རྣམས་ཀྱིས་བློ་མ་དང་ཆོས་སྐྱོང་རྣམས་ལ་དགོངས་
ཞུས་ལྟར་སྐུ་གོང་མའི་ཡང་སྲིད་དུ་ངོས་བཟུང༌། དགུང་ལོ་བདུན་བཞེས་



ཁྲི་ཀའི་དགའ་ལྡན་ཐོས་བསམ་དར་རྒྱས་གླིང་།
: 277 ་
པའི་ས་སྐྱོང་ཤིང་བྱིའི་ལོར་སྐུ་འབུམ་རང་སྒར་དུ་གདན་སར་བཀོད་དེ་ཁྲི་སྟོན་
བྱས། སྐྱབས་རྗེ་ཆུ་བཟང་བློ་བཟང་ཐུབ་བསྟན་རབ་རྒྱས་ཀྱི་དྲུང་དུ་རབ་
བྱུང་དགེ་ཚུལ་བསྙེན་རྫོགས་རྣམས་རིམ་གྱིས་བསྒྲུབས། པཎྞག་ཚུལ་ཁྲིམས་
བསྟན་འཛིན་ཡོངས་འཛིན་དུ་བསྟེན་ནས་ཡིག་ཀློག་དང་ཚོགས་འདོན་སོགས་
ཉེར་མཁོའི་སྐོར་རྣམས་ཐུགས་འཛིན་གནང་། དགུང་ལོ་བཅུ་གཉིས་ནས་
བཟུང་བཤད་སྒྲུབ་གླིང་གི་ཆོས་སྒོར་ཞུགས་ཏེ་ཕྱོགས་གླང་ཡབ་སྲས་ཀྱི་གཞུང་
ནས་བརྩམས་ཏེ་བཀའ་པོད་ལྔའི་དགོངས་དོན་མ་འདྲེས་པར་གཟིགས་ཏེ་ཐོས་
བསམ་རྡོ་རུས་ཐུག་པར་གནང་། དེ་ནས་རྒྱུད་གྲྭར་ཞུགས་ཏེ་བླ་མེད་ཀྱི་རྒྱུད་
འགྲེལ་དང་བཅས་པར་སྦྱངས་པ་ཚགས་སུ་ཆུད། ཡོངས་འཛིན་དང་། རྗེ་
ཆུ་བཟང་རིན་པོ་ཆེ། – ལྕང་སྐྱ་ཡེ་ཤེས་བསྟན་པའི་རྒྱལ་མཚན། གསེར་
ཁང་རྡོ་རྗེ་འཆང་། མགོན་ཀྱུ་མཁན་ཆེན་བསྟན་འཛིན་རྒྱ་མཚོ། གསེར་
ཏོག་ཡེ་ཤེས་ཐུབ་བསྟན་རྒྱ་མཚོ། སྡེ་ཁྲི་འཇམ་དབྱངས་ཐུབ་བསྟན་ཉི་མ་
ཨུ་ཤིན་པཀྵ་ངག་དབང་ཆོས་འཕེལ་རྣམས་ཀྱི་དྲུང་ནས། ལམ་རིམ་བློ་སྦྱོང་
བསྐྱེད་རྫོགས་སོགས་ཀྱི་ཁྲིད་བཤད་ལུང་། མི་ཏྲ་རྡོར་ཕྲེང་། གསང་བདེ་
འཇིགས་བྱེད་རྟ་མགྲིན་གསང་སྒྲུབ་སོགས་ཀྱི་དབང་ཆེན། སྒྲུབ་ཐབས་རིན་
འབྱུང་། བ་རི་བརྒྱ་རྩ་སོགས་སྤྱི་ཟུར་གྱི་རྗེས་གནང་། རྗེ་གསུང་འབུམ།
སྨན་རྒྱུད་བཞི། ན་བཟའ་བེའུ་བུམ་སོགས་ཀྱི་ལུང་། སྨན་རྩིས་སོགས་
རིག་གནས་ཆེ་ཆུང་གི་སྐོར་ལ་མཛུབ་ཁྲིད་དང་ཕྱག་རྒྱུན་ཞིབ་རྒྱས་སུ་གསན་
སྦྱོང་མཛད། སོག་གི་ཡུལ་ནས་གསོལ་བ་ཐེངས་མང་བཏབ་པར་བརྟེན་ཡུལ་
དེ་དག་ལ་ཞབས་ཀྱིས་ཐེངས་བཞིར་བཅགས་ཏེ་བླ་དཔོན་ཆབ་འབངས་དང་
བཅས་གདུལ་བྱ་མང་པོར་དབང་ལུང་རྗེས་གསུམ་དང་། རྐྱེན་སེལ་རིམ་གྲོ་



་ 278 ་ མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
འཕྲལ་ཡུན་གཉིས་ཆར་ལ་ཕན་པའི་བསླབ་བྱ་གསུང་འཕྲོས། ལྷག་པར་ནད་
མནར་གྱི་སེམས་ཅན་ཡོངས་ལ་སྨན་སྦྱིན་ཕངས་མེད་དུ་བསྩལ། དུས་རྒྱུན་དུ་
ཐུགས་དམ་ ཉམས་ བཞེས་ ངང་ ཚོགས་ བསགས་ སྒྲིབ་ སྦྱོང་ ཁོ་ ནར་ བརྩོན།
གསང་བའི་ཡི་དམ་རྡོ་རྗེ་རྣལ་འབྱོར་མ་བསྟེན། ལྷ་མོ་རིག་བྱེད་མའི་བསྐྱེད་
རྫོགས་ཟབ་མོ་ལ་རྩེ་གཅིག་ཏུ་གཞོལ་བ་དང་། ཁྱད་པར་བླ་མའི་རྣལ་འབྱོར་
སྒོམ་པ་རྩལ་དུ་བཏོན་ནས་ཉིན་མཚན་དུས་དྲུག་ཏུ་བླ་མའི་མཚན་སྔགས་ཀྱི་
བཟླས་པ་གཡེལ་བ་མེད་པར་ཉམས་ལེན་མཆོག་ཏུ་མཛད། གདན་ས་དེར་སྤྱི་
འཇོག་བསྙེན་བཀུར་སྤམ་མཐོ་བ་བསྩལ། དགུང་གྲངས་ཉེར་བདུན་བཞེས་
པའི་རབ་ཡིད་ཤིང་གླང་སྟེ་སྤྱི་ལོ1865ལོའི་ཧོར་ཟླ་བཞི་བའི་ཚེས་བཅུ་གསུམ་
ཉིན་གད་ན་ས་ཆེན་པོ་སྐུ་འབུམ་བྱམས་པ་གླིང་གི་ཁྲི་ཆེན་དྲུག་ཅུ་བར་བཞུགས།
འགྲིག་ཀུན་སྤྱོད་ནས་ཆོས་འཆད་ཉན་སྐོར་སྐུ་གོང་མ་རྣམས་ཀྱི་མཛད་རྣམ་ཁོ་
ན་བསྐྱངས། དུས་བབ་དང་བསྟུན་པའི་འགྲིག་ལམ་རྟིང་སྐུལ་དང་གཏོང་
སྒོའི་རིགས་གང་ཡོད་ཚད་ལུས་མེད་པའི་བཀའ་དྲིན་ཆེ། ཁྲི་ཟུར་ནས་ ཏུ་
ལན་དགོན་པར་ཆིབས་བསྐྱོད་གནང་ནས་འགྲོ་དོན་གང་ལེགས་མཛད། སྔ་
གཞུག་ཏུ་ཁྲི་ཀའི་གདན་ས་ཁག་ལ་ཐེངས་མང་ཕེབས་ཏེ་ཟབ་ཆོས་རྒྱ་མཚོའི་གྲུ་
ཆར་འདོད་དགུར་བསྩལ། སླར་སྐུ་འབུམ་རང་སྒེར་ནས་བཞུགས་ཏེ་སྒྲུབ་
སྦྱངས་ལ་ཐུགས་གཉེར་བཞེས། དེ་ནས་ཁྲི་ཀའི་རང་དགོན་མི་ཉག་གྲྭ་ཚང་
ནས་གཏན་བཞུགས་ཀྱིས་སྔར་གྱི་ཉམས་བཞེས་བསྟར། རང་དགོན་དགའ་
ལྡན་དར་རྒྱས་གླིང་དུའང་སྔ་གཞུག་ཐེངས་མང་པོར་ཞབས་ཀྱིས་བཅགས་ཤིང་
བྱིན་གྱིས་བརླབས། དགོན་ པའི་ཁྲིར་བཞུགས་ ཏེ་ སེར་སྐྱ་ཕྱོགས་འདུས་
ཡོངས་ལ་བཀའ་ཆོས་མང་དུ་གསུང་། འགྲིག་ཀུན་སྤྱོད་དང་ཚོགས་འདོན་



ཁྲི་ཀའི་དགའ་ལྡན་ཐོས་བསམ་དར་རྒྱས་གླིང་།།
· 279 ·
སྒྲུབ་ཀྱི་རིམ་པ་མ་ལུས་པར་གཟིགས་སྐྱོང་ཚད་མེད་གནང་། - དགོན་གཞུང་
ལ་འཇོག་པ་གང་རྒྱས་སུ་བསྩལ་ཏེ་བསླབ་སྟོན་གང་མང་གནང་། མི་ཉག་
མཆོད་རྟེན་ལ་ཕྱག་དང་སྐོར་བ་ལྷུར་བཞེས་གནང་བས་དད་འདུས་སེར་སྐྱ་
ཡོངས་ཀྱི་དད་སྟོབས་རྨང་ནས་གསོས་ཏེ་རྣམ་དཀར་དགེ་བརྩོན་ལ་གཞོལ་
མཁན་ཡར་ཟླའི་དཔལ་དུ་བསྐྲུན། མདོར་ན། རྗེ་འདི་པས་སྐུ་ཚེ་གང་
བོར་ཐོས་བསམ་སྒོམ་པ་ལྷུར་བཞེས་ཏེ་སྐུ་རབས་སྔ་མ་རྣམས་ཀྱི་རྣམ་ཐར་གྱི་
འཕྲོ་བསྐྱངས་པས་ཙོང་ཁའི་ཡུལ་དུ་སྙན་པ་ཕྱོགས་སུ་རྒྱས་པ་ཞིག་ཡིན་སྐད།
ལྷག་པར་དུ་སྐུ་ཚེ་སྨད་ལ་རང་དགོན་མི་ཉག་བླ་བྲང་དུ་བཞུགས་ཏེ་ཉམས་ལེན་
ཁོ་ནས་ སྐུ་ཚེ་བསྐྱལ་ བའི་རྣལ་ འབྱོར་ པ་ ཆེན་པོ་ ཞིག་ ཡིན་ པར་གསུངས།
དགུང་ ལོ་ རྒྱུ་ གསུམ་ བཞེས་ པ་ རབ་ བྱུང་ བཅོ་ ལྔའི་ ལྕགས་ གླིང་ སྟེ་ སྤྱི་ལོ་
1901ལོའི་ཧོར་ཟླ་བདུན་པའི་ཚེས་གཅིག་ལ་གཟུགས་སྐུའི་བཀོད་པ་ཆོས་ཀྱི་
ཀློང་དུ་ཐིམ་པའི་ཚུལ་བསྟན་ཏོ། །
ད་ནི་ཨ་རིན་སྐུ་ཕྲེང་རིམ་བྱོན་གྱི་ལོ་རྒྱུས་མདོར་བསྡུས་སུ་བརྗོད་པ་ལ།
ཨ་རིན་སྐུ་ཕྲེང་དང་པོ་ཡེ་ཤེས་སྐལ་བཟང་ནི། འཁྲུངས་ལོ་དང་ཡབ་ཡུམ་
རབ་བྱུང་མཁན་པོ་སོགས་གསལ་ཆེར་མི་སྣང་ཡང་ཁོང་ནགས་ཤུལ་ཨ་རིན་ཚོ་
སྐོར་དུ་འཁྲུངས་པར་ངེས། སྐུ་ཕྲེང་གཉིས་པ་ནས་བཟུང་སྤྲུལ་སྐུ་གཉིས་རིམ་
ཕེབས་ཀྱིས་བྱོན་མྱོང་ཟེར་བའི་ངག་རྒྱུན་ཙམ་ལས་ལོ་རྒྱུས་ཀྱི་གསལ་ཁ་མ་རྙེད།
ངག་རྒྱུན་ལྟར་ན་ཨ་རིན་དཔལ་རྒྱལ་འབུམ་ཚང་། ཨ་རིན་འཕགས་པ་ནོར་
བུ་ཚང་ནས་འཁྲུངས་ལ་མཚན་ཟུར་ལ་མགོན་པོ་ཞུ་བའི་སྐུ་གདུང་རང་ཁྱིམ་དུ་
ཡོད་ཟེར་བ་དང་། ད་ལྟའི་དབང་གོ་ཚང་དུའང་ཨ་རིན་སྐུ་ཕྲེང་གཅིག་གི་
གདུང་རུས་ཀྱི་སྨན་སྐུ་ཕོན་ཆེ་བ་ཞིག་ཡོད་སྐད་དང་། དེ་མིན་ད་དུང་ཨ་རིན་



，280、
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
--
གཅོད་པ་ཐར་ཚང་དུའང་དེ་ལྟར་མཆོད་གདུང་སོགས་བཞུགས་ཟེར་བའི་ཚུལ་
ལ་དཔགས་ན། ཨ་རིན་སྐུ་ཕྲེང་བཞི་ཙམ་ནགས་ཤུལ་ཨ་རིན་ཚོ་སྐོར་རྐྱང་
ནས་འཁྲུངས་པར་ངེས་སོ། ། དེའི་རྗེས་ཀྱི་སྐུ་ཕྲེང་བཞི་ཙམ་ཀྲ་ཙི་རོ་ལྷུན་
གྲུབ་སྐྱིད་ཚང་དང་། མོ་ཡག་ཚ་མཐའ་ཚང་། དཀར་བརྗིད་དཔོན་ཚང་།
ཚེ་མགུའི་ ཚ་ རིང་ མོ་ ཚང་ བཅས་ སུ་འཁྲུངས་ པར་ བཞེད། དེ་ ད་ག་ཀྱང་
འཁྲུངས་གཞིས་ཙམ་ལས་ཡབ་ཡུམ་དང་སྐུའི་མཚན་ཟུར་ཙམ་ཡང་ཤེས་ཐབས་
མ་བྱུང་བས་འདིར་འབྲི་སྤོབས་མ་རྙེད་མོད། འོན་ཀྱང་སྐུ་ཕྲེང་གསུམ་ཙམ་
གྱིས་མཆོད་རྟེན་སྐྱེ་དགོན་པར་གྲྭ་སྲི་ལངས་པ་བཟློག་ཟེར་བ་དང་། དེར་མ་
ཟད་སྐུ་ན་ཕྲ་མོའི་དུས་ཀྱི་སྐུ་ཕྲེང་གསུམ་པོ་དེས་བསྟན་པ་དང་སེམས་ཅན་གྱི་
དོན་དུ་ཡུལ་དེར་བྱུང་བའི་འབྲུམ་བུ་རྨང་ནས་འཇོམས་ཕྱིར་བསྟུད་མར་སྐུ་
ར་བས་གསུམ་ལ་སྙུན་གཞི་བཞེས་ཏེ་སྐུ་སྲོག་ཕུལ་ཟེར་བའི་ཚུལ་ལ་དཔགས་ན།
སྐུ་ན་ཤིན་ཏུ་ཕྲ་བའི་དུས་ནས་ཀྱང་ལྷག་བསམ་གྱི་རང་རྩལ་ཡོངས་སུ་རྫོགས་
ཡོད་དེ། བདག་གཞན་མཉམ་བརྗེ་ལ་བློ་འབྱོང་ས་ པའི་བྱ་དཀའི་སེམས་
དཔའ་ཆེན་པོའི་རྣམ་ཐར་དང་སྒོ་ཀུན་ནས་མཚུངས་པར་ངེས་སོ། །
ད་ལྟའི་ཨ་རིན་ལེགས་བཤད་བསྟན་པ་རྒྱ་མཚོ་འདི་བ་ཚང་ནི། སྐྱེ་བ་
ཚོ་དྲུག་ལས་པ་བཙོང་ཀ་ཀྲ་ཚང་ཞེས་པའི་ཁྱིམ་དབུལ་ཞིབ་ཏུ་བོད་རབ་རྒྱལ་ཆུ་
སྤྲེལ་ཏེ་སྤྱི་ལོ1932ལོར་འཁྲུངས། དགུང་ལོ་གསུམ་གྱི་སྟེང་སྐྱབས་རྗེ་ཐར་
ཤུལ་རིན་པོ་ཆེ་སྐུ་ཕྲེང་ལྔ་བ་དགེ་ལེགས་དབང་ཕྱུག་ཆོས་སྐྱོང་རྒྱ་མཚོས་ཨ་རིན་
སྤྲུལ་སྐུའི་ཡང་སྲིད་དུ་ངོས་འཛིན་གནང་བ་དང་རྗེ་དེ་ཉིད་ལས་རབ་ཏུ་བྱུང་།
མཚན་ལ་བློ་བཟང་ལེགས་བཤད་བསྟན་པ་རྒྱ་མཚོ་གསོལ། དགུང་ལོ་ལྔའི་
སྟེང་རང་དགོན་མཆོད་རྟེན་སྐེའི་གདན་སར་བཀོད་པ་ནས་བཟུང་ཡི་གེ་འབྲི་



ཁྲི་ཀའི་དགའ་ལྡན་ཐོས་བསམ་དར་རྒྱས་གླིང་།
་281 ：
ཀློག་དང་ཚོགས་འདོན་ཆོས་སྤྱོད་ཀྱི་རིམ་པ་ཐུགས་འཛིན་གནང་། ངོ་མཐོང་
ལོ་གཅིག་དང་ཕྱེད་ཀའི་རིང་དགའ་ལྡན་དར་རྒྱས་གླིང་བའི་ཆོས་སྤྱོད་ཡོངས་
རྫོགས་ཐུགས་སུ་ཆུད། བྱེ་བྲག་འཕོ་བའི་རྣལ་འབྱོར་ལ་གདེང་ཅུང་ཟད་ཐོབ་
ཡོད་པར་གླེང་སྟེ། འདི་པས་སྐུ་ན་ཕྲ་བའི་དུས་ནས་འཕོ་བ་ཞིག་བཏབ་སྟེ་
བེམ་པོའི་ཚངས་བུག་ཚལ་བུར་བཏང་བའི་ལོ་རྒྱུས་ངོ་མཚར་བ་བསྙད་རྒྱུ་ཡོད།
རབ་རྒྱལ་ཆུ་རྟ་སྟེ་སྤྱི་ལོ1942ལོར་རོང་ཞིས་དགོན་དུ་སྐྱབས་རྗེ་ཐར་ཤུལ་རིན་
པོ་ཆེའི་མདུན་དུ་རྡོ་རྗེ་ཕྲེང་བའི་ད་བང་ཆ་ཚང་། གཞན་ཡངཔ་ཟབ་ཆོས་དུ་
མའི་དབང་ལུང་གི་མན་ངག་རྫོགས་པར་མནོས། རབ་རྒྱལ་མེ་ཁྱི་སྟེ་སྤྱི་ལོ
1946ལོར་སྐུ་འབུམ་དུ༧བླ་མ་རྡོ་རྗེ་འཆང་ཁོང་ཨ་ལགས་བླ་ཁོ་རིན་པོ་ཆེ་
འཇིགས་མེད་འཕྲིན་ལས་རྒྱ་མཚོའི་མདུན་ནས་དུས་འཁོར་དབང་ཆེན་དང་
རྒྱལ་དབང་བསྟན་འཛིན་རྒྱ་མཚོའི་དྲུང་ཐུགས་རྗེ་ཆེན་པོ་བཅུ་གཅིག་ཞལ་གྱི་
དབང་སྟ་གོན་དང་བཅས་པ་སྔ་ཕྱིར་རྫོགས་པར་མནོས། བོད་ཇོ་གོང་བ་གྲྭ་
ཚང་དུ་སྐྱབས་རྗེ་ཐར་ཤུལ་རིན་པོ་ཆེའི་དྲུང་དུ་རྗེ་གསུང་འབུམ་གྱི་ལུང་ཐོབ་
བིས་ཀྱཱ་བློ་བཟང་དགེ་འདུན་བཤད་སྒྲུབ་རྒྱ་མཚོ་ལས་བསྙེན་པར་རྫོགས། ཆུ་
བཟང་རིན་པོ་ཆེའི་ཐུགས་བཀོད་ལྟར་མཆོད་རྟེན་སྐེའི་ཁྲིར་ལོ་གསུམ་རིང་
བཞུགས་ཏེ་འཆད་ཉན་ཡར་ལྡན་དུ་བསྐྱངས། དགུང་ལོ་ཉེར་བདུན་སྟེང་
བཅོསསྒྱུར་གྱི་ཁྲོད་རང་ཡུལ་དུ་སོ་ནམ་དཀྱུས་མའི་ཚུལ་གྱིས་ངལ་རྩོལ་ལོ་ངོ་
སུམ་ཅུའི་རིང་བྱས། ལྷག་པར་དུ་ལོ་བཅུའི་གོད་ཆག་གི་ནང་དུ་ལྟོ་གོས་ཧ་
ཅང་བཀྲེན་པས་སྐུ་གཟུགས་ཉམ་ཐག་ཏུ་གྱུར་པར་མ་ཟད། ཁ་ཟས་ཇ་ཐུན་
ཙམ་གྱི་ཡུན་དུའང་གཞན་གྱི་རྡུང་སྡིགས་དོགས་གསུམ་མྱོང་དགོས་པའི་དཀའ་
བ་བཞེས། རབ་རྒྱལ་ས་རྟ་སྟེ་སྤྱི་ལོ1978ལོ་ནས་བཟུང་ཏང་གི་ཚོགས་ཆེན་



. 282：
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས༑
བཅུ་གཅིག་པའི་དགོངས་དོན་གྱི་ཉི་ཟེར་ཡུལ་འདིར་འཕྲོས་ཏེ་ཡང་དག་པའི་མི་
རིགས་ཆོས་ལུགས་སྲིད་ཇུས་ལག་ལེན་དུ་བསྟར་བས་ལྕགས་སྤྲེལ་ཏེ་སྤྱི་ལོ
1980ལོར་མཆོད་རྟེན་སྐྱེ་དགོན་པའི་ཆོས་སྒོ་ཕྱེ་སྐབས་སྐུ་ཉིད་ཚོགས་དབུར་
དངོས་ཕེབས་གནང་སྟེ་ཡུལ་དེའི་སེར་སྐྱ་ཡོངས་ལ་འདུ་ཁང་གསར་བཞེངས་
སོགས་རྟེན་བརྟེན་པ་ལེགས་འགྲུབ་ཡོང་པའི་བཀའ་སློབ་བསྩལ་ནས་དམངས་
སྒོར་ཉིས་སྟོང་ཙམ་གྱི་ཞལ་འདེབས་བྱས། དེ་ནས་བཟུང་རང་དགོན་དགའ་
ལྡན་དར་རྒྱས་གླིང་གསར་བཞེངས་སོགས་ཀྱི་ཇུས་བཀོད་བཤམས་ཏེ་གྲྭ་རྒན་
ལྷག་ལུས་པ་རྣམ་པའི་སྟོབས་གསོས་ཏེ་བྱ་པ་ལོས་ཀྱི་འཁོར་ལོའི་རྒྱུན་བཟུང་།
མི་ཉག་གྲྭ་ཚང་དང་གླིང་ཚའི་གྲྭ་ཚང་སོགས་སྔ་གཞུག་ཆོས་སྒོ་ཕྱེ་བའི་གྲྭ་ཚང་
རྣམས་ཀྱི་ཚོགས་དབུར་ཕེབས་ཏེ་ཐུགས་སྨོན་དག་པས་རྟེན་འབྲེལ་ཞུས་པར་མ་
ཟད། དངོས་འབུལ་གྱི་གནང་སྦྱིན་ཡང་འོས་མཚམས་རེ་བསྩལ། རབ་
རྒྱན་ལྕགས་རྟ་སྟེ་སྤྱི་ལོ1990ལོར་ ཐར་ཤུལ་དགོན་དུ་ཡོངས་ཀྱི་དགེ་བའི་
བཤེས་གཉེན་ཆེན་པོ་ཡོངས་འཛིན་བློ་བཟང་མཁས་གྲུབ་རྒྱ་མཚོའི་མདུན་དུས་
འཁོར་དབང་མོ་ཆེ་དང་། བདེ་གསང་འཇིགས་གསུམ། མགོན་ཆོས་ལྔ་ལ་
སོགས་པའི་ དབང་ རྗེས་ལུང་ གསུམ་ གྱི་ ཟབ་ཆོས དུ་ མའི་ མན་ ངག་ མནོས།
གཞན་ཡང་སྐེ་ཀྱཱ་རིན་པོ་ཆེ་ལས་གསང་བདག་འཁོར་ཆེན་གྱི་གཙོས་ཟབ་ཆོས་
འགའི་དབང་ལུང་ཐོབ། ཆེ་ཤོས་བློ་བཟང་དཔལ་ལྡན་ལུང་རིགས་རྒྱ་མཚོ་
ཚང་མཆོད་རྟེན་སྐོར་ཕྱགས་ཕེབས་ཀྱི་ཚེ་ཟབ་ཆོས་དུ་མའི་དབང་རྗེས་གནང་གི་
མན་ངག་རྫོགས་པར་མནོས། ད་ལྟ་དགུང་གྲངས་རེ་བརྒྱུད་ཙམ་ལ་ཕེབས་
ཤིང་གཞི་གསུམ་གྱི་ཕྱག་ལེན་ངོས་གཙང་གནང་ནས་རང་དགོན་དགའ་ལྡན་
དར་རྒྱས་ གླིང་དང་མཆོད་རྟེན་ སྐེ་དགོན་ གཉིས་ སུ་ རེས་མོས་ཀྱིས་ ཕེབས་



ཁྲི་ཀའི་ད་གའ་ལྡན་ཐོས་བསམ་དར་རྒྱས་གླིང༌། : 283 .
བཞུགས་གནང་ལ་ལེགས་མཛད་ཆེ་ཕྲ་གོང་དུ་འཕེལ་བའི་སྐབས་ལགས་སོ།།
དེ་ཡང་པཟང་ཁྱུ་མཆོག་སྤྲུལ་སྐུ་ཕྲེང་དང་པོ་ནི་སྐྱེ་བའི་དཔོན་ཚང་ནས་
འཁྲུངས་ཤིང་རྭ་རྒྱ་དགོན་གྱི་ཚོགས་ཆོས་འགྲིམས། ཐོས་བསམ་གླིང་ནས་རྗེ་
བཙུན་ཡིག་ཆའི་སྟེང་པོ་ཏི་ལྔའི་གཞུང་ལ་སྦྱངས་པ་མཐར་ཕྱིན་མཛད། དེར་
སྒར་ཁ་ཞིག་ཀྱང་ཡོད་སྐད། ཕྱིར་རང་དགོན་དུ་ཕེབས་ཏེ་རྭ་རྒྱའི་ཕྱག་ལེན་
ལྟར་ཀུན་རིག་སྒྲུབ་མཆོད་དཀྱིལ་འཁོར་ལག་ལེན་དང་བཅས་པ་ཆ་ཚང་ཞིག་
བཙུགས་ཏེ་ད་ལྟའི་བར་སྲོལ་མ་ཉམས་པར་གནས་ཡོད། དེའི་སྤྲུལ་སྐུ་སྐྱེ་
བའི་སྤེན་ཐོག་ཏུ་འཁྲུངས། དེའི་རྗེས་སྨད་པའི་དཔོན་ཚང་ནས་སྤྲུལ་སྐུ་
གཉིས། སྨད་པའི་ཅང་ཀྱུ་མ་ནས་སྤྲུལ་སྐུ་གཉིས་འཁྲུངས་ཟེར་མོད་སྐུ་ཕྲེང་
སོ་སོའི་མཚན་ཟུར་ཙམ་རེ་ཡང་གསལ་བོར་མ་ངེས། གོང་གི་སྐུ་ཕྲེང་གོང་
ཡིན་ཆ་མ་འཚལ་ཡང་སྐུ་ཕྲེང་གཅིག་ལ་སེམས་དཔའ་ཆེན་པོའི་རྣམ་ཐར་ཡག
མཚན་གྱི་ལོ་རྒྱུས་བསྙད་རྒྱུ་ཡོད་པ་ཞིག་ནི། དུས་ནམ་ཞིག་གི་ཚེ་ན་དགའ་
ལྡན་རྙིང་བའི་གནས་སུ་དགོན་པའི་གྲྭ་པ་རྣམས་དགེ་ཕྱིར་ཕེབས་པའི་མཚམས་
སུ་རྗེ་འདི་པ་གཅིག་པུར་བཞུགས་པའི་ཚེ། ཇི་སྐད་ལྷང་ལྷང་བ་ཞིག་དང་
སྐབས་འགར་ཌ་དྲིལ་སིལ་སྙན་གྱི་སྒྲ་ཞིག་བསྟུད་པར་གྲགས་པ་དེའི་གདངས་
སྙན་གྱི་ཕྱོགས་དེད་དེ་ཕྱིན་པ་ན། དགོན་པའི་གོང་རོལ་ཨོཾ་སེར་བོའི་རིའི་
ཟུར་འགྲམ་གྱི་བྱེ་མིའི་གསེབ་ཏུ་གཟི་འོད་ལྷམ་མེར་འབར་བའི་བྱམས་སྐུ་ལི་མ་
ཁྲུ་གང་བ་ཞིག་གི་ཞལ་དགོན་པའི་ཕྱོགས་སུ་བུད་ཡོད་པ་རྗེ་འདིས་གཟིགས་
ཤིང་། དེ་འཕྲལ་ཤིས་བརྗོད་ཀྱི་མེ་ཏོག་གཏོར་ཏེ་དགོན་པར་གདན་འདྲེན་
ཞུས། རིག་གསར་གྱི་བར་དུ་བཟང་སྐུ་བླ་བྲང་དུ་བཞུགས་ལ་བྱམས་སྐུ་རང་
བྱོན་ཅན་ཞེས་བྱིན་རླབས་ཀྱི་ཚན་ཁ་མཆོག་ཏུ་ཆེ། བྱམས་སྐུ་འབུད་སའི་



-
---
-
_：284 མཚོ་ལྷོ་ཡུལ་གྱི་དགོན་སྡེ་ཁག་གི་ལོ་གས་སྙིང་བསྡུས།
གནས་དེ་ལ་དེང་སང་ཡང་བྱེ་མ་རྔ་བརྡུང་ཞེས་འབོད། ༧རྗེ་སྐུ་ཕྲེང་དྲུག་པ་
ཚང་དེས་༧ཡབ་རྗེ་གསེར་ཁང་པ་རིན་པོ་ཆེ་བླ་མར་བསྟེན་ནས་བཀའ་གདམས་
གཙང་མའི་ཕྱག་སྲོལ་གྱི་རྒྱུན་བསྐྱངས་ཚུལ་རྗེ་གསེར་ཁང་པའི་རྣམ་ཐར་དུ་ཟུར་
ཙམ་བཀོད་ཡོད། དེའི་རྗེས་ཀྱི་སྐུ་ཕྲེང་བདུན་པ་མཆོག་ནི་བ་ལིའི་གཅན་ཚ་
ཚང་ནས་བོད་རབ་བྱུང་བཅུ་དྲུག་པའི་ས་འབྲུག་སྟེ་སྤྱི་ལོ1928ལོར་ཡབ་དགེ་
བསྙེན་དང་ཡུམ་རི་མོ་རྒྱལ་གཉིས་ཀྱི་སྲས་སུའཁྲུངས། ཐར་ཤུལ་དགེ་ལེགས་
དཔང་ཕྱུག་གིས་ངོས་འཛིན་གནང་སྟེ་དགའ་ལྡན་དགོན་ནས་ཁྲི་ སྟོན་བྱས།
སྔགས་རམས་མཆོག་སྤྲུལ་བཞི་བ་རྗེ་བློ་བཟང་བསྟན་འཛིན་རྒྱ་མཚོ་ཚང་ཀློག་གི་
དགེ་རྒན་ལ་བསྟེན་ནས་ཡི་གེ་འབྲི་ཀློག་ནས་འདོན་ཆོས་སྤྱོད་ཀྱི་རིམ་པ་རྣམས་
མ་ལུས་པར་སྦྱངས། དེ་ནས་དྷི་ཚ་བཀྲ་ཤིས་ཆོས་སྡིངས་ཀྱི་ཆོས་སྒོར་ཞུགས་
ཏེ་རྗེ་ཨ་ཁུ་ཤེས་སྦྱིན་ཚང་གི་སྐུ་མདུན་ནས་པོ་ཏི་ལྔའི་གཞུང་ལ་གསན་བསམ་རྒྱ་
ཆེར་བཞེས། དེ་དུས་རྗེ་ཉིད་ཐུགས་རིག་བཀྲ་བས་ཐུན་མོང་རིག་གནས་སྐོར་
གྱི་སྦྱངས་པ་ཞར་ལ་ཐོན། ལྷག་པར་བྲིས་འབུར་གྱི་སྐུ་སྣ་ཚོགས་བཞེངས་
པས་སྙན་པ་ཕྱོགས་སུ་རྒྱས། དེ་ནས་རི་ཁྲོད་པ་བསོ་དྲུག་ཚུལ་ཁྲིམས་ཚང་བླ་
མར་བསྟེན་ནས་ལོ་ལྔ་ནས་དྲུག་ཙམ་ལ་ཀུན་སྤངས་བྱ་བཏང་བའི་རྣམ་ཐར་
བཟུང་། དེས་ཁྲིད་དེ་གླང་ཚའི་གྲྭ་ཚང་ནས་བཞུགས། གླིང་ཚ་དགོན་
དང་དགའ་ལྡན་དགོན་པ་གཉིས་ཀྱི་འདུ་ཁང་ཆེན་མོའི་ཚོན་འབུལ་རིས་བྲིས་
ཡོངས་རྫོགས་རྗེ་འདི་པས་ལེགས་གྲུབ་བྱས། རང་དགོན་ན་བཞུགས་དུས་
གཙོ་བོ་ཚོགས་བསགས་སྒྲིབ་སྦྱོང་ལ་ཐུགས་བརྩོན་ལྷོད་མེད་གནང་བ་ཞིག་ཡིན་
སྐད། རབ་རྒྱལ་ས་ཁྱི་སྟེ་སྤྱི་ལོ1958ལོར་རྐྱེན་དབང་གིས་ཁྲི་མོན་དུ་བཅུག
1967ལོར་ཕྱིར་རང་ཡུལ་དུ་ཕེབས་ཏེ་གསང་སྟབས་ཀྱིས་ ཉམས་ལེན་ལ་



ཁྲི་ཀའི་དགའ་ལྡན་ཐོས་བསམ་དར་རྒྱས་གླིང་།
： 285 .
གཞོལ། 1973ལོའི་ཟླ་བདུན་པའི་ཚེས་བརྒྱད་ཉིན་སྐུ་ཞི་བར་གཤེགས་ཤིང་
གདུང་རུས་རྣམས་སྙིང་བོར་བཞེངས་པའི་སྐུ་གདུང་མཆོད་རྟེན་འབྲིང་ཙམ་
ཞིག་སྐུའི་ལས་གཉེར་བ་ཨ་ཁུ་བློ་ལྡན་གྱིས་ཚགས་གྲུབ་བྱས་ཏེ་བླ་བྲང་རང་ན་
བཞུགས་སོ། }
རྗེ་སྔགས་རམས་པའི་སྤྲུལ་སྐུའི་ལོ་རྒྱུས་མདོར་བསྡུས་སུ་བརྗོད་པ་ལ་
སྔགས་རམས་མཆོག་སྤྲུལ་ཐོག་མ་ནི་སྐེ་བའི་སྤེན་ཐོག་རྒན་ཕྲུག་ཚང་ནས་བོད་
རབ་བྱུང་བཅུ་གཉིས་པའི་ཆུ་གླང(1733-1780)ལོར་ཡབ་ཡུམ་རིགས་
རུས་གཙང་མར་འཁྲུངས། མཚན་ལ་ཆོས་རྗེ་ཟེར། སྐུ་གོང་མའི་ཁྱད་ཆོས་
མངོན་རྗེན་དུ་སྟོན་པ་ཞིག་ཡིན་པས་ཡིད་འབྱུང་ཆེན་པོས་དབུས་ལྷ་ལྡན་ནས་
གདན་ས་ཆེན་པོ་བཀྲ་ཤིས་ལྷུན་པོ་དགོན་པའི་ཚོགས་ཆོས་འགྲིམས་མཁན་ཞིག་
ཏུ་གྱུར་སྐད། ཁོང་གི་སྐུ་གོང་མ་ནི་ར་འོག་མཚམས་པ་ཡིན་ཟེར། ཆོས་རྗེ་
བླ་མ་ར་འོག་མཚམས་པའི་སྐུ་སྐྱེ་ཡིན་པ་ལས་ར་འོག་མཚམས་པ་ཆོས་རྗེ་བླ་མའི་
ཡང་སྤྲུལ་མིན་ཚུལ་སྡུག་བསྔལ་རང་གྲོལ་གྱི་དབང་གསུངས་ཚུན་ནས་རགས་
པར་རྩིས་ན་ཡང་ཆད་ནོར་དྲུག་ཅུ་སྐོར་གཅིག་ཡོད་པ་ལས་ཤེས་ཐུབ་པར་མ་
ཟད། སྐུ་སྔ་མའི་སྔོན་གནས་རྗེས་དྲན་སོགས་ཐུན་མིན་རྣམ་ཐར་བརྒྱུད་པའི་
བབས་ལ་ དཔགས་པས་ཀྱང་ངེས་ཤེས་ཅུང་ཟད་འདྲོངས་ཐུབ། སྔགས་
རམས་པའི་མཚན་རྟགས་ལེན་མཁན་དེ་སྐུ་ཕྲེང་གསུམ་པ་བློ་བཟང་ཚུལ་ཁྲིམས་
རྒྱ་མཚོ་ཚང་ཡིན་པ་ལས་སྐུ་ཕྲེང་དང་པོ་ཆོས་རྗེ་ཚང་མིན། ཆོས་རྗེ་དབུས་
ནས་ཕྱིར་ཕེབས་ཚེ་མཁས་ཚུལ་ཅུང་བཞེས་ཡོད་པ་བདེན་ཏེ་གར་ཐིག་དབྱངས་
གསུམ་སོགས་ཆོས་སྤྱོད་ཐུན་མིན་ཐུན་མོང་གི་ཡོན་ཏན་བརྙེས་ཚུལ་ལ་དགའ་
ལྡན་དགོན་རྙིང་ནས་ཁྱད་རྟགས་རེ་འགའ་བསྟན་མྱོང་ཡོད་ཚུལ་བཤད་རྒྱུ་ཡོད་



.: 286 ་ མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
དོ། ། དགོན་པར་སྒར་ཁ་གྱ་ནོམ་པ་ཞིག་བཏབ་པར་མ་ཟད། དགོན་
གཞུང་ལ་འཇོག་པའང་བྱས་ཤིང་སྒརོ་བ་རང་ན་བོད་རྒྱ་ཧོར་གསུམ་གྱི་ཡི་གེས་
བཞེངས་པའི་མཚལ་ དཔར་ བཀའ་འགྱུར་བྱིན་ ཅན་ གྱིས་གཙོས་སྐུ་ གསུང་
ཐུགས་རྟེན་མང་དུ་བཞུགས་སྐད། ཆོས་རྗེ་དགའ་ལྡན་གྱི་ཁྲིར་བཞུགས་ཤིང་
ཉིན་མཚན་གཡེལ་མེད་ཀྱིས་ད་གེ་བརྩོན་འབའ་ཞིག་བསྟེན། དགོན་པ་རང་
ལ་ཆོས་དང་ཟང་ཟིང་གཉིས་ཀྱི་བཀའ་དྲིན་བསྐྱངས། དུས་ནམ་ཞིག་གི་ཚེ་
མི་སྲུན་རྟུལ་ཐུག་པ་འགས་སྲིན་པོའི་ཕར་ཚུར་གྱི་རང་མིའི་བར་ལ་འཁྲུག་རྩོད་
བསླངས་པ་རྗེ་འདི་པས་ཇི་ལྟར་བཤོལ་བཏབ་ཀྱང་མ་ཕན་པར་མཐར་དགུང་
གྲངས་བཞི་བཅུ་ཞེ་བརྒྱད་ཙམ་སྟེ་རབ་བྱུང་བཅུ་གསུམ་པའི་ལྕགས་བྱི་སྟེ་སྤྱི་ལོ
1780ལོར་རྒྱལ་བུ་སྙིང་སྟོབས་ཆེན་པོའི་རྣམ་ཐར་གྱི་ཟློས་དྲངས་ཏེ་འཁྲུག་
རྫོབ་ཞི་ཕྱིར་དུ་གཟིམ་ཁྲི་ཐ་མའི་མཛད་པ་བཞེས་སྐད།
སྐུ་ཕྲེང་གཉིས་པ་རབ་བྱུང་བཅུ་གསུམ་པའི་ལྕགས་གླང་ལོར་སྐེ་པའི་
སྤེན་ཐོག་ནས་འཁྲུང་ས། (སྤྱི་ལོ1781-1804） སྐུ་གོང་མའི་ཕྱག་
མཛོད་གཉེར་བས་བླ་བྲང་གི་རྟེན་བཟང་གང་གྲགས་རྣམས་བཙོང་བརླག་ཏུ་
བཏང་བས་སྐུ་ལོ་ཁྲི་འདོན་བྱེད་ཐབས་ཀྱང་བྲལ་བས་སྐུས་འོ་བརྒྱལ་མང་དུ་
བཞེས་མཐར་དགུང་གྲངས་ཉེར་བཞི་སྟེ་རབ་བྱུང་བཅུ་གསུམ་པའི་ཤིང་བྱི་ཙམ་
ན་ད་གོངས་པ་རྫོགས་སྐད། བླ་བྲང་གི་བཀའ་འགྱུར་ཡིག་གསུམ་མཚལ་
དཔར་བྱིན་ཆེ་ཅན་དེ་ཡང་གཉེར་བས་ལྐོག་འཚོང་བྱེད་བསམ་པར་དགོན་པས་
བཀག་སྟེ་མེད་བརླག་ཏུ་མ་ཤོར་བར་རིག་གསར་བར་དུ་དགོན་པའི་གསུང་རྟེན་
གྱི་གཙོ་བོར་བཞུགས་ཡོད་སྐད།
སྐུ་ཕྲེང་གསུམ་པ་བོད་རབ་བྱུང་བཅུ་གསུམ་པའི་ཤིང་གླང་ལོ་སྤེན་ཐོག་



ཁྲི་ཀའི་དགའ་ལྡན་ཐོས་བསམ་དར་རྒྱས་གླིང་།
， 287，
རྒན་ཁྲིའི་ཡུལ་དུ་འཁྲུངས། (སྤྱི་ལོ1805—1888) ལོ་ཤས་རིང་སྐུ་
བདག་མེད་པས་གཤོང་མོ་ཆེ་ཨ་ཡག་སྤྲུལ་བའི་སྐུས་བདག་སྐྱོང་བྱས་ཏེ་ཚོགས་
འདོན་ཆོས་སྤྱོད་སྐོར་བསླབ། དགུང་གྲངས་བཅུ་བདུན་བཅོ་བརྒྱད་ཙམ་ལ་
དམ་པ་འདི་པའི་གསུང་བཞིན་སྐུ་ཐོག་དང་པོའི་མཆོད་སྡེ་གདན་ས་བཀྲས་ལྷུན་
དགོན་པར་ཕེབས། ༧པཎ་ཆེན་བསྟན་པའི་ཉི་མ་དཔལ་བཟང་པོའི་ཞབས་
ལ་གཏུགས་ཏེ། སྐུ་འཁོར་ཞབས་འབྲང་བའི་གྲས་སུ་བཞག་ འདི་བ་ཤོ་མོ་
རྒྱག་པར་མཁས་པས་དུས་རྒྱུན་སྐུ་འཁོར་རྣམས་ཀྱིས་ལས་དོན་བཟང་ངན་གང་
ཡིན་ཡང་འདི་བར་བརྟག་ཏུ་འཇུག་ཟེར། ཉིན་ཞིག་ཁོང་གིས་ཤོ་མོ་རྒྱུག་
ཤེས་ཚུལ་རིན་པོ་ཆེ་ནས་གསན་པས་མདུན་དུ་བོས་ཏེ་བགསུང་རྒྱུར། བལ་
ཡུལ་དུ་གླང་བོ་ཆེ་ཞིག་གོང་མས་གནང་བར་འདེད་མཁན་སྔར་ནས་ཆས་ཟིན།
དེ་ག་དུས་ཐོན་ཡོང་ཤོ་མོ་རྒྱོབ་ཅིག་ཅེས་བཀའ་བབས་པར། འདི་པས་ཇུ་
ཐིག་གི་སྒོ་ནས་བརྟག་པ་བྱས་ཏེ། ༧གོང་ས་མཆོག་ལ་བརྟག་བྱ་བདེ་བླག་
ཡིན་ཞིང་། གླང་བོ་ཆེ་དེ་གཉིས་སུ་གྱུར་འདུག་ཚུལ་སོགས་ཇི་བཞིན་སྙན་ཞུ་
ཕུལ་བར་བརྟེན། ཕྱི་ལོ་གླང་མོ་དེས་ཕྲུ་གུ་ཞིག་བཙས་པས་གཉིས་སུ་གྱུར་པ་
དང་གླང་རྫི་ཡང་བདེ་འཚམས་སུ་འདུག་པ་ལ། ༧གོང་ས་མཆོག་ཐུགས་ཤིན་
ཏུ་མཉེས། དེ་ནས་བཟུང་ཐུགས་འདང་ཆེ་བ་ཞིག་ཏུ་གྱུར། དེ་ལྟར་རིན་
པོ་ཆེ་དང་ཞལ་འདྲིས་ཆེ་སྟབས་སྐུ་མདུན་ནས་རབ་ཏུ་བྱུང་། མཚན་ལ་བློ་
བཟང་ཚུལ་ཁྲིམས་རྒྱ་མཚོ་གསོལ། སྔོན་ཨ་ཡིག་ཚང་གིས་བརྟག་ཐོར་བཀོད་
པའི་ཞུ་ཡིག་རྣམས་ལ་གཟིགས་ཏེ་ཆོས་རྗེ་སྤྲུལ་སྐུའི་ཡང་སྲིད་དུ་ངོས་འཛིན་
གནང་སྟེ་གདན་ས་དེ་ནས་ཁྲི་སྟོན་བྱས། དེ་ནས་བཟུང་གཙང་བཀྲས་ལྷུན་
དགོན་པའི་རྒྱུད་པ་གྲྭ་ཚང་གི་ཆོས་སྒོར་ཞུགས་ཏེ་ཚོགས་འདོན་ཆོས་སྤྱོད་ཀྱི་



8; ཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས། ཡ
རིམ་པ་ནས་མདོ་སྔགས་རྒྱུད་སྡེ་ཟབ་མོའི་གཞུང་ལ་གསན་བསམ་རྡོ་རུས་ཐུག་
པ་བཞེས། ༧པཎ་ཆེན་རིན་པོ་ཆེས་རྗེ་འདི་པར་ཞལ་གདམས་ཟབ་ཤེས་གང་
རྒྱས་སུ་བསྩལ་ཅིང་འདིས་ཀྱང་དབང་ལུང་མན་ངག་རྣམས་བུམ་པ་གང་བྱོའི་
ཚུལ་དུ་ཞུས། བླ་མ་ལ་མཆོད་བཀུར་ཟབ་པས་དཀར་ཆོས་ཀྱི་རྟོགས་པ་ངང་
གིས་འཕེལ། སྔགས་རམས་པའི་མཚན་རྟགས་བླངས། ཉམས་རྟོགས་ཀྱི་
ཡོན་ཏན་མཐོན་པོར་སླེབས་ཚུལ་ཡང་བཀྲས་ལྷུན་འདུས་སྡེ་རིན་པོ་ཆེའི་དགེ་
འདུན་པ་ཁ་ཤས་སྐབས་ལ་ལར་དུས་མིན་པར་བྱེད་པ་བྱུང་བར་བརྟེན། རྗེ་
འདི་པས་ང་ན་སྒོ་ཆོད་ཕྱིར་མཆོད་རྟེན་འགའ་བཞེངས་པ་ནས་བཟུང་། གྲྭ་
པ་རྣམས་བདེ་དྭངས་སུ་ཕྱིན། དེ་ནས་མཚན་སྙན་གྲགས་གྲྭ་ཚང་ཡོངས་ལ་
ཁྱབ་པ་བྱུང་། དུས་ནམ་ཞིག་གི་ཚེ་ན་པཎ་ཆེན་ཐམས་ ཅད་ མཁྱེན་པའི་
ཐུགས་བཞེད་ལྟར་བལ་ཡུལ་མཆོད་རྟེན་བྱ་རུང་ཁ་ཤོར་ཞིག་གསོས་ཀྱི་ལས་
དཔོན་དུ་བསྐོས་ཏེ་ཟླ་ཤས་རིང་ཞིག་གསོས་ལེགས་གྲུབ་བྱུང་བས་བལ་བོའི་ཆེ་
དགུ་སེར་འབངས་ཡོངས་ཀྱི་བརྩི་བཀུར་ཐོབ། ལྷག་པར་མཆོད་གནས་ནང་
འཛིན་ཀུན་གྱིས་ཀུན་གཟིགས་རྒྱལ་བ་པཎ་ཆེན་ལ་དད་སྟོབས་སྔར་ལས་འཕེལ་
ལ་རྗེ་འདི་པར་ཡང་གནང་སྦྱིན་སྤྱི་འཇོག་གྱ་ནོམ་པ་བྱས། རྒྱལ་པོས་པཎ་
ཆེན་རིན་པོ་ཆེར་བསྐུར་བའི༧སངས་རྒྱས་འོད་སྲུངས་ཀྱི་རིང་བསྲེལ་ཆེ་ཆུང་སྒོ་
ང་ཙམ་རྡོག་གསུམ་དང་དབུ་སྐྲ་ཉག་ཤས་བྱིན་ཅན་བཅས་སྐུ་གསུང་ཐུགས་རྟེན་
སོགས་འབུལ་དངོས་ཆེ་ཕྲལེགས་སྐྱེས་སུ་བསྐུར་བ་རྣམས་ཇི་བཞིན་དུ་ཕུལ་ཏེ།
མཆོད་རྟེན་ལེགས་གྲུབ་བྱུང་ནས་རབ་གནས་མཛད་རྗེས་ཀྱི་བར་གྱི་སྐུ་དོན་
རྣམས་ཞིབ་ཚགས་སུ་ཐོན་ལུགས་སྙན་འབུལ་ཞུས་པས་པཎ་ཆེན་རིན་པོ་ཆེ་
མཆོག་ཐུགས་ཤིན་ཏུ་དགྱེས་པ་བྱུང་། དེ་ལྟར་སྙན་གྲགས་ཕྱོགས་སུ་འབར་



ཁྲི་ཀའི་དགའ་ལྡན་ཐོས་བསམ་དར་རྒྱས་གླིང་།_
： 289 ，
བའི་སྐབས་ཤིག་ཏུ། པཎ་ཆེན་རིན་པོ་ཆེས་ཕྱིར་མདོ་སྨད་ནས་གདུལ་བྱ་
སྐྱོང་དགོས་པའི་ལུང་བསྟན་བབས་པ་ལྟར་ཕྱིར་ཕེབས་ཀྱི་གྲབས་གཤོམ་བྱེད་
པའི་ཚེ་རིན་པོ་ཆེ་མཆོག་ལ་ཞུ་བ་ནན་ཆེར་ཕུལ་བའི་ངོར། ཁོང་གིས་སྐུ་
གསུང་ཐུགས་ རྟེན་ གྱིས་ གཙོས་པའི་གནང་སྦྱིན་ དཔག་ མེད་གནང་ ཟེར་ལ།
གོས་སེར་རྒྱ་སྨུག་སྤུས་ལྡན་གྱི་ངོས་སུ་གསེར་ཡིག་འབའ་ཞིག་གིས་གྲུབ་པ་ཕྱག་
ཐམ་ཡོད་པའི་བཀའ་ཤོག་དང་རལ་གྲི་འོད་ལྡན་བྱིན་ཅན་བསྩལ་བ་དང་།
དེ་བས་རལ་གྲི་ཞིག་དང་སྔར་གྱི་སངས་རྒྱས་འོད་སྲུངས་ཀྱི་རིང་བསྲེལ་ལས་
རྡོག་གཉིས་ དང་ སངས་ རྒྱས་འོད་སྲུངས་ཀྱི་དབུ་ སྐྲ་ཉག་ ཤས་ སོགས་ རྟེན་
འགངས་ཅན་མང་པོ་དང་གསེར་དངུལ་ མར་ཕྱུར་སོགས་དངོས་འབྱོར་གྱི་
གནང་སྦྱིན་སྤམ་མཐོ་བ་བསྩལ། དེ་ནས་ཞལ་གདམས་བསླབ་སྟོན་གང་རྒྱས་
སུ་གནང་མཐར་སྔར་གྱི་མཇལ་རོགས་གྲྭ་པ་བཅུ་ཕྲག་གཅིག་རྣམས་ཕེབས་སྐྱེལ་
དུ་བྱས་ཏེ་ཕྱིར་མདོ་སྨད་ཕྱོགས་སུ་ཆིབས་བསྒྱུར་གནང༌།་ཕྱི་ལོར་རང་ཡུལ་
ཁྲི་ཀ་གསེར་མོ་ལྗོངས་སུ་ཐོ་ཟེར། ཕྱིར་ལམ་གྱི་མཛད་པ་མང་ཡང་འདིར་
མ་བྲིས། ཕྱིར་ཐོན་པ་ནས་གོང་བ་གྲྭ་ཚང་གི་གྲྭ་ཤག་ཐབ་ཆག་ཅིག་ཏུ་ལོ་
གཉིས་ཙམ་ལ་སྒྲུབ་བཞེས་མཛད། ཉིན་ཞིག་གྲྭ་ཤག་ལ་མེ་དགྲ་བྱུང་བས་སྐུ་
གསུང་ཐུགས་རྟེན་མང་ཙམ་ཞིག་མེ་ལྷས་བཞེས། ལྷ་མོ་དམག་ཟོར་མའི་རྟེན་
ཐང་ལ་སྐྱོན་ཅུང་ཟད་ཀྱང་མ་བྱུང་བས་ལྷ་མོ་མེ་ཐར་མ་ཞེས་མཚན་གྱི་གྲགས་པ་
དེ་ལྟར་ཆགས། དེ་ནས་སྐེ་བའི་སྔགས་ཁང་དུ་བཞུགས་ཏེ་རྟ་མགྲིན་ཡང་
གསང་གི་གཏོར་སྒྲུབ་བཙུགས། ཡང་གསང་གི་སྨན་སྐུ་ཞིག་ཀྱང་བཞེངས་ཏེ་
དེར་འོད་དཔག་མེད་པའི་ལི་སྐུ་བྱིན་ཆེ་ཞིག་དང་གྲུབ་ཆེན་འདན་འཆར་བའི་
རྟེན་ཕུར་གཙོས་པའི་བྱིན་རྟེན་མང་པོ་གཟུངས་གཞུག་ཏུ་ཕུལ་ཏེ་རྗེ་རང་ཉིད་



་290 ་ མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ཀྱིས་རབ་གནས་མཛད། དེ་ནས་རང་དགོན་དགའ་ལྡན་དར་རྒྱས་གླིང་དུ་
ཕྱིན། རྟེན་ལྷག་བྱིན་ཆེ་གང་བཟང་རྣམས་དགོན་གཞུང་ལ་སྤྱི་འཇོག་གནང་།
གོང་མའི་བླ་བྲང་གི་རྗེས་བསྐྱངས། དུས་ནམ་ཞིག་གི་ཚེ་དགོན་ པའི་ཆེ་
དགུའི་བར་དང་ཐུགས་མཐུན་ཅུང་མ་བྱུང་བར་བརྟེན་དགོན་པས་གྲྭ་པ་འགའ་
དང་ཤིང་ཆས་རྣམས་ཕུལ་བས། ཁོང་ཉིད་ཀྱིས་བ་བཙོང་སྒང་བཙལ་སྟེ་རི་
བོ་ཆེའི་ཉེ་འགྲམ་དུ་བཞུགས་ཤིང་དེར་འདུ་ཁང་གྱན་བཅུ་གཉིས་ཙམ་བཞེངས་
ཏེ་སྐུ་གསུང་ཐུགས་རྟེན་རྣམས་ལ་སྔར་བཞིན་མཆོད་བཀུར་ཞུས་ཏེ་སྒྲུབ་སྦྱོང་ཁོ་
ནར་གཞོལ། སྐྱེ་བ་དང་ཆོས་ཚ་མ་འགྲིགས་པས་པཎ་ཆེན་བསྟན་པའི་དབང་
ཕྱུག་མཆོག་གི་ལུང་བསྟན་ལྟར་སྒྱིད་པུ་གསུམ་ཅན་གྱི་རིའི་སྟེང་དུ་ལབ་རྩེ་
བསྟད་དེ་མི་མིན་འབྱུང་སྲིན་གྱི་དམ་སྲི་མ་ལུས་པ་ཚར་བཅད། ཕྱོགས་
གཉིས་ཀ་དུས་བདེ་འཇགས་སུ་སོང་། དེ་ནས་བཟུང་སྐྱིད་གསུམ་ལབ་རྩེ་
བསྟོད་པའི་སྲོལ་ཆགས་ཤིང་ད་ལྟའི་བར་མ་ཉམས་པར་གནས། དེ་ལས་
གཞན་ད་དུང་ས་དཔྱད་མི་ལེགས་སར་མཆོད་རྟེན་བཞེངས་པ་དང་ལ་གའི་གོང་
བ་དང་གཡག་རྒྱབ་སོགས་སུ་ལྷ་ཁང་བཞེངས་ཏེ་སེམས་ཅན་ལ་སྨན་པའི་བྱ་བས་
ཁོ་ན་མཛད་དེ། དགུང་གྲངས་གྱ་བཞི་སྟེ་རབ་བྱུང་བཅོ་ལྔ་བའི་བགྲང་བྱ་
ཉེར་གཉིས་པ་ས་བྱི། སྤྱི་ལོ1888ལོར་དགོངས་པ་ཆོས་དབྱིངས་སུ་ཐིམ་
པའི་ཚུལ་བསྟན་པས། མཚན་སྒྲོགས་མཁན་ཆེན་དགེ་འདུན་བསྟན་ཉི་ཆེད་
ཕེབས་ཀྱིས་གདུང་མདུན་མེ་མཆོད་ནས་ཡང་སྲིད་མྱུར་འབྱོན་གསོལ་འདེབས་
ཀྱི་བར་དུ་དགོངས་རྫོགས་ལེགས་བསྒྲུབས་ཞུས་ཤིང་མཆོད་གདུང་ཡིད་བཞིན་
ནོར་བུའི་འཕྲརྒྱན་ཅན་ཞིག་ལེགས་གྲུབ་བྱུང་སྟེ་སྒང་བླ་བྲང་རང་གི་མཆོད་
གནས་སུ་བཞུགས་སོ། །



ཁྲི་ཀའི་དགའ་ལྡན་ཐོས་བསམ་དར་རྒྱས་གླིང་།
་291 •
སྐུ་ཕྲེང་བཞི་བ་བློ་བཟང་བསྟན་འཛིན་རྒྱ་མཚོ་ནི། བོད་རབ་བྱུང་
བཅོ་ལྔ་བའི་ས་གླང་སྟེ་སྤྱི་ལོ1881ལོར་ཡབ་རྒན་ཁྲིའི་གདུང་རྒྱུད། ཡུམ་
མཐུ་འཛིན་གནས་བྱ་བའི་སྲས་སུ་བ་ལིའི་དབུས་པའི་ཡུལ་དུ་འཁྲུངས། རྗེ་
ཞྭ་དམར་པཎྜི་ཏས་སྐུ་གོང་མའི་ཡང་སྲིད་དུ་ངོས་བཟུང༌། རང་དགོན་དུ་ཁྲི་
སར་བཀོད་ཅིང་རྙེ་དགོན་ནས་ཡི་གེ་འབྲི་ཀློག་ནས་ཆོས་སྤྱོད་ཀྱི་རིམ་པར་
ཐུགས་འཛིན་གནང༌། ཁོ་ཚེ་བསྟན་པ་ཕུན་ཚོགས་ལས་རབ་ཏུ་བྱུང་བ་དང་
རྗེ་དེ་ཉིད་ལས་བསྙེན་པར་རྫོགས། ་དྷི་ཚར་ཕེབས་ཏེ་གཞུང་ལ་གསན་སྦྱོང་
མཛད། དེ་ནས་གཙང་བཀྲས་ལྷུན་དགོན་པའི་རྒྱུད་གྲྭར་ཞུགས་ཏེ་རྗེ་གོང་
མའི་རྣམ་ཐར་གྱི་འཕྲོ་སྐྱོང་བའི་སྐབས་ཤིག་ཏུ་གྲྭ་མང་གིས་རྗེ་སྔགས་རམས་
པའི་ཡང་སྲིད་ཡིན་པ་ཚོར་བས་དགོན་གཞུང་ལ་གཏོང་སྒོ་གཏོང་དགོས་སྐོར་གྱི་
གསུང་བབས་པ་ལ། རྗེས་རང་གི་རོགས་ཕེབས་གྲྭ་པ་གཉིས་ཕྱིར་རང་ཡུལ་
དུ་མངགས། ཟླ་བཞི་ཙམ་ན་སྒང་བླ་བྲང་གི་ཞབས་འབྲང་རྣམས་ཐོན་ཏེ་
དངོས་འབྱོར་སྤམ་མཐོ་བས་དགོན་པར་མང་ཇ་མང་འགྱེད་ཕུལ་ཏེ་ཐུགས་དོན་
ཡོངས་སུ་འགྲུབ། དེ་ནས་༧པཎ་ཆེན་སྐུ་ཕྲེང་བརྒྱད་པ་བསྟན་པའི་དབང་
ཕྱུག་མཆོག་ལ་མཇལ་ཞིང་འདོད་ཆོས་མང་དུ་ཞུས། རིན་པོ་ཆེ་མཆོག་གིས་
རྗེ་གོང་མར་གནང་བའི་བཀའ་ཤོག་གསེར་བྲིས་ཅན་གྱི་སྟེང་དུ་ཡང་བསྐྱར་རྟེན་
ཐམ་དང་གནང་སྐྱེས་དཔག་མེད་བསྟར། ཁོང་གི་ན་བཟའ་ཕྲུག་ནག་གི་ཟླ་
གམ་ཅན་དང་ལྷག་པར་སྐུ་གསུང་ཐུགས་ རྟེན་ གྱི་རྟེན་སྣ་མང་ཙམ་གནང་།
བཀྲས་ལྷུན་གདན་ས་རང་ནས་ལོ་ཤས་རིང་དུ་སྦྱོང་བ་གནད་དུ་བཞེས་ཏེ་མདོ་
སྔགས་རྒྱ་མཚོའི་གཞུང་དོན་ལ་ངེས་པ་མཆོག་ཏུ་ཐོབ། འབྲས་སྤུངས་སྒོ་མང་
དུ་ཀླུ་འབུམ་ དགེ་ བཤེས་ རྗེ་ བཙུན་ ཤེས་ རབ་ རྒྱ་ མཚོ་ཚང་བློ་ མར་ བསྟེན།



· 292 ·
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ཟབ་དོན་གྱི་དོགས་གནས་མ་ལུས་པར་གྲོལ་ཅིང་རྗེ་དེ་ཉིད་དང་ལྷན་དུ་མདོ་
སྨད་དུ་ཕེབས། དེ་ནས་བླ་བྲང་རང་ནས་བཞུགས་ཤིང་རྗེ་ཞྭ་དམར་རིན་པོ་
ཆེ་ཚང་ སྔ་ གཞུབ་ ཏུ་ ཕྱགས་ ཕེབས་ གནང་ སྟེ་ ཟབ་ ཆོས་ གང་ ཡང་ བསྩལ།
༧པཎ་ཆེན་ཆོས་ཀྱི་ཉི་མར་ཞུས་ཏེ་ཞྭ་དམར་རིན་པོ་ཆེས་དགོན་གནས་སྤོས་
ཞེས་པ་དེ་ཡང་ སྒང་བླ་བྲང་འདི་དང་དགའ་ ལྡན་ གཉིས་བསྲེས་ཏེ་སྤྱི་ལོ
1901ལོར་ད་ལྟའི་དགོན་གནས་སུ་སྤོས་པར་བཤད་དོ། ། དགོན་གཞུང་ལ་
སྐུ་གསུང་ཐུགས་རྟེན་དང་དངོས་འབྱོར་གང་མང་སྤྱི་འཇོག་བྱས། སྒང་ནས་
སྤོར་སྐབས་བ་བཙོང་སྡེ་བའི་རྒན་གྲས་ཐུན་མོང་གིས་ཨུ་ཚུགས་ཀྱིས་གྲོང་འདིར་
བྱིན་རླབས་ཀྱི་ཚན་ཁ་ཆེ་ བའི་ རྟེན་ ཞིག་ འདོད་ མོས་ སུ་ ཞུས་ པར་ བརྟེན།
སངས་རྒྱས་འོད་སྲུངས་ཀྱི་རིང་བསྲེལ་རྡོག་གཅིག་དང་པ་སངས་རྒྱས་འོད་སྲུངས་
ཀྱི་དབུ་ལོ་ཉག་གསུམ། པཎ་ཆེན་བསྟན་ཉིའི་དབུ་ལོ་བཅས་བུབས་གཙང་
གཅིག་ཏུ་དྲིལ་ཏེ་མ་ཎི་དུང་འཁོར་ཅན་ཞིག་གི་སྲོག་ཤིང་གི་སྙིང་བོར་བཏུམ་
པར་མཛད་ ཅིང་། རང་ གནས་བྱས་རྗེས་ གྲོངས་བའི་རྒན་གཞོན་ཀུན་ལ།
མ་ཎིར་གཅེས་སྲུང་མིག་འབྲས་བཞིན་ཐུབ་པ་མཛོད་དང་འཕྲལ་ཡུན་ཀུན་ལ་
ཕན་པ་འོངས་ཞེས་གསུང་སྐད། ཕྱིས་སུ་མ་ཎི་དེར་བདུད་རྩི་དུས་མིན་ནམ་
འདོད་དུ་འབབ་ཅིང་དྲི་བཟང་གིས་ཡུལ་སྡེ་ཁྱབ་པར་བཤད། དེ་ནས་ཧོར་
ཀྱི་གྲྭ་ཚང་བསམ་གཏན་གླིང་གི་ཁྲིར་ལོ་གསུམ་བཞུགས། མཆོད་རྫས་རྟེན་
བཞེངས་ཀྱི་འཇོག་པ་མཛད། འགག་བཟའ་དགའ་ལྡན་བཀྲ་ཤིས་དར་རྒྱས་
གླིང་གི་ཁྲིར་ལོ་གསུམ་བཞུགས་ཏེ་འདུ་ཁང་སླར་གསོ་བྱས། དགོན་རོང་
དགོན་པའི་གྲྭ་སྲི་ལངས་པ་འདི་པས་རྟ་མགྲིན་ཡང་གསང་དང་ཁྲོ་མོ་ནག་མོའི་
སྒོ་ནས་སྲི་བཟློག་མཛད་པས་ཕན་ནུས་ཆེ་བ་བྱུང་། ས་དེ་གས་མཛོ་མོའི་རྟོལ་



ཁྲི་ཀའི་དགའ་ལྡན་ཐོས་བསམ་དར་རྒྱས་གླིང་།
· 293，
ཕྲུག་གི་སྲོག་ལེན་པའི་སྲོལ་ངན་བསྒྱུར་ཏེ་སྡིག་རྒྱུན་བཅད། སྐེ་བའི་སྔགས་
ཁང་དུ་བཀའ་འགྱུར་གྱི་མ་ཎི་འཁོར་ཆེན་ཞིག་དང་རྟ་མགྲིན་ཡང་གསང་གི་
ཆོས་ཐོག་གསར་དུ་བཙུགས། དགའ་ལྡན་དགོན་པར་འཇམ་དབྱངས་སྟོང་
ཐང་དང་རྩེ་ཞོལ་ བཀའ་འགྱུར་སྤུས་ལེགས་གོས་སྐུ་ཆེན་མོ་བཅས་བཞག་སྟེ་
བསྟན་པ་ལ་རྙེད་བཀུར་མཆོག་ཏུ་ཟབ། ཐར་ཤུལ་སྐུ་ཕྲེང་ལྔ་བ་དགེ་ལེགས་
དབང་ཕྱུག་ཆོས་སྐྱོང་རྒྱ་མཚོའི་སྐུ་གདུང་གི་སྦྱིན་བདག་བྱས། རང་དགོན་དུ་
གདུང་མདུན་བསྒྲུབས་པ་དང་གྲྭ་མང་གིས་སྐུ་གདུང་རིན་པོ་ཆེ་བདེ་ཆེན་བར་
སྐྱེལ་མ་བྱས་ཟེར། མདོར་ན་རྗེ་འདི་ཉིད་སྡེ་འདིའི་དགོན་གྲོང་ཡོངས་ལ་
བཀའ་དྲིན་ཤིན་ཏུ་ཆེ་ཞིང་སྐུ་ཚེ་གང་བོར་ཆོས་མཐུན་གྱི་མཛད་པ་ཁོ་ནར་
གཞོལ་ལ། མཐར་དགུང་ལོ་དོན་གཅིག་ཏུ་ཕེབས་པ་རབ་རྒྱལ་ས་ཁྱི་སྟེ་སྤྱི་ལོ
1959ལོར་ཁྲི་མོན་དུ་གཟུགས་སྐུ་རག་པའི་བཀོད་པ་བསྡུས་སོ། །
སྐུ་ཕྲེང་ལྔ་བ་ངག་དབང་བློ་བཟང་འཇམ་དབྱངས་རྒྱ་མཚོ་ནི། བོད་
རབ་བྱུང་བཅུ་དྲུག་པའི་ལྕགས་གླང་སྟེ་སྤྱི་ལོ1961ལོའི་ཟླ་བཅུ་བའི་ཚེས་ཉེར་
ལྔ་ཉིན་སྐེ་བའི་བ་ལིའི་རྒན་ཁྲིའི་གདུང་རྒྱུད་དུ་ཡུམ་ཀླུ་མོ་འཚོའི་སྲས་ སུ་
འཁྲུངས། སྤུན་མཆེད་ལྔ་ལས་འདི་པ་གཉིས་པ་ཡིན། སྐུ་བལྟམས་པའི་
ཉིན་དེར་སྒོ་ཁའི་སིལ་སྡོང་ལ་མེ་ཏོག་བཞད་པ་དང་འཇའ་ཚོན་ཤར་བ་སོགས་
ངོ་མཚར་ བའི་ རྟགས་ མཚན་བྱུང་ཚུལ་ཡུལ་དེའི་རྒན་གྲས་ཀུན་གྱིས་ གླེང་།
ལོ་བརྒྱད་ནས་བཟུང་འབྲི་ཀློག་སྦྱང་གཉེར་ལོ་དྲུག་ཙམ་བསྟེན། བོད་རབ་
བྱུང་བཅུ་དྲུག་པའི་བགྲང་བྱ་ང་བདུན་པ་ཤིང་སྤྲེལ་ཏེ་སྤྱི་ལོ1984ལོའི་ས་གའི་
ཉ་ལ་སྐུ་འབུམ་ཁྲི་ཆེན་སྐེ་ཀྱཱ་རིན་པོ་ཆེ་བཤད་སྒྲུབ་ཆོས་ཀྱི་རྒྱལ་མཚན་དཔལ་
བཟང་པོས་སྔགས་རམས་པའི་ཡང་སྲིད་དུ་ངོས་འཛིན་གནང་། རབ་བྱུང་



： 294：
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
བཅུ་བདུན་པའི་ཐོག་མ་མེ་ཡོས་ལོར་མཁན་པོ་ངག་དབང་བསྟན་འཛིན་འོད་
ཟེར་རྒྱ་མཚོའི་མདུན་དགེ་འདུན་གྲངས་ཚང་བའི་དབུས་སུ་རབ་བྱུང་དགེ་ཚུལ་
དཀྱུས་གཅིག་ཏུ་བསྒྲུབས། མཚན་ལ་ངག་དབང་བློ་བཟང་འཇམ་དབྱངས་
རྒྱ་མཚོ་གསོལ། དེའི་ཕྱི་ལོ་ཆོ་འཕྲུལ་སྨོན་ལམ་ཆེན་པོའི་སྐབས་མཁན་པོ་དེ་
ཉིད་ལས་བསྙེན་པར་རྫོགས། དེ་ནས་ཐེག་པ་མཆོག་གི་དགེ་བའི་བཤེས་
གཉེན་ཚུལ་བཞིན་དུ་བསྟེན། མཁན་པོ་དེ་ཉིད་དང་ལྷ་ སྡེའི་ཨ་ཁུ་ཀུན་
བཟང་ཚང་བཅས་ཀྱི་མདུན་དུ་ཐུན་མོང་རིག་གནས་ནས་དགོན་སྡེའི་ཆོས་སྤྱོད།
དཀྱིལ་འཁོར་ཐིག་རྩ་རྡུལ་ཚོན་བཅས་ཀྱི་རྨང་བསྐྱེད། མཚན་སྒྲོགས་མཁན་
ཆེན་དགེ་འདུན་ལེགས་བཤད་བསྟན་པ་རྒྱ་མཚོའི་དྲུང་རྒྱུད་དོན་ཉེར་མཁོའི་
སྐོར་ལྐོག་ཆོས་སུ་ཞུས། སྤྱི་ལོ1990ལོའི་ཟླ་གསུམ་པའི་ཚེས་བཅུ་གཅིག་
ཉིན་མཚན་སྒྲོགས་རིན་པོ་ཆེ་དང་མཁན་པོ་འོད་ཟེར་རྒྱ་མཚོ་རྣམ་གཉིས་ཀྱིས་
མིང་འདོགས་བྱས་པ་ལྟར་མདོ་སྨད་ཡུལ་གྱི་རྟེན་གཙོ་གྲགས་ཅན། སྒོས་ཁྲི་
ཀའི་མཆོད་ཡུལ་ཀུན་གྱི་ཐོག་མ། བྱིན་རླབས་ཀྱི་ཚན་ཁ་མ་ཉམས་པའི་མི་
ཉག་མཆོད་རྟེན་མཐོང་གྲོལ་ཆེན་མོའི་རྨང་འདིང་བ་ནས་གཟུངས་འབུལ་ཤེལ་
དཀར་མེ་ལོང་ལྟར་གཟུངས་འབུལ་སྲོག་ཤིང་ཞིབ་བྲིས་སོགས་ཐོག་མཐའ་བར་
གསུམ་གྱི་བྱ་བ་མཐའ་འཁྱོལ་བར་བྱས། ལོ་དེའི་བོད་ཟླ་ལྔ་བའི་ཚེས་བཅོ་ལྔ་
ནས་ཁྲི་ཀའི་ཇོ་བོ་བྱིན་རླབས་ཅན་ལ་སྔོན་རྗེ་བཙུན་ས་པཎ་གྱིས་ཕུལ་གནང་
མཛད་པའི་དྲེལ་ཕུར་སྲོག་ཤིང་དུ་བྱས་པའི་རྟེན་རྙིང་དེ་སྙིང་བོར་བྱས་ཏེ་
གཟུང་འབུལ་ཞིབ་ཚགས་སུ་ཐོན་པ་བྱས། སྤྱི་ལོ1991ལོར་ཀྲུང་གོ་བོད་
བརྒྱུད་མཐོ་རིམ་ནང་བསྟན་སློབ་གླིང་དུ་ཞུགས་ཏེ་མདོ་སྔགས་རིག་གནས་དང་
བཅས་པར་སློབ་གཉེར་བྱེད་པའི་སྐལ་བ་ཐོབ། སྤྱི་ལོ1993ལོའི་བོད་ཟླ་



ཁྲི་ཀའི་དགའ་ལྡན་ཐོས་བསམ་དར་རྒྱས་གླིང་། : 295 ：
བརྒྱད་པའི་ཚེས་བཅོ་ལྔ་ཉིན་ནས་རྗེ་གྲུབ་དབང་སྐལ་ལྡན་རྒྱ་མཚོའི་གཟིགས་
སྣང་ལ་དགེ་སློང་ཆོས་གོས་གསོལ་བ་ཞིག་ཕ་བོང་དུ་ཐིམ་པར་གྲགས་པའི་ཁྲི་
ཀའི་རྟེན་གཙོ་ལྷ་དཀར་པོ་བྱམས་པ་རང་སྐྱེས་བསྐྱར་བཞེངས་ཀྱི་སྐབས་སུ་དེའི་
སྲོག་ཤིང་གཟུངས་འབུལ་སོགས་ལེགས་གྲུབ་བྱུང་བ་རྗེ་འདི་བའི་ཐུགས་གྱི་ངལ་
བ་ཁོ་ནར་བརྟེན། སྤྱི་ལོ1994ལོའི་ཟླ་ལྔ་བའི་ཚེས་བཞི་ཉིན་མཚོ་ལྷོ་ཁུལ་
ཆོས་ལུགས་སྡེ་ཁག་ནས་རྗེ་སྔགས་རམས་པའི་ཡང་སྲིད་ཀྱི་ཆོག་མཆན་ཐོབ་ཡིག་
གསར་བསྒྲགས་བྱས་ཏེ་བོད་ཟླ་དགུ་བའི་ཚེས་ཉེར་གཉིས་ཏེ་ལྷ་བབས་དུས་ཆེན་
ཉིན་རང་དགོན་དང་།འ་ལྡན་དར་རྒྱས་གླིང་ནས་ཁྲི་སྟོན་བྱས། དེ་ནས་བཟུང་
སྐྱབས་རྗེ་སྐེ་ཀྱཱ་རིན་པོ་ཆེའི་དྲུང་དུ་གསང་བདག་འཁོར་ཆེན་སོགས་ཟབ་ཆོས་
དུ་མའི་དབང་རྗེས་ལུང་གསུམ་གྱི་མན་ངག་བུམ་པ་གང་བྱོའི་ཚུལ་དུ་མནོས་པ་
དང་། ༧*ལཱ་མོ་ཡོངས་འཛིན་བློ་བཟང་མཁས་གྲུབ་རྒྱ་མཚོའི་དྲུང་དུ་དུས་
འཁོར་དབང་ཆེན་ཐེངས་གསུམ་དང་བདེ་གསང་འཇིགས་གསུམ་གྱི་རྡོ་རྗེ་
སོགས་ཀྱི་སྨིན་བྱེད་དབང་གི་རིམ་པ་རྣམས་མ་ལུས་པར་ཐོབ་པར་མ་ཟད།
ཁྲི་ཀའི་དགེ་སྦྱོང་ཡོངས་ཀྱིས་བླ་བྲང་དགེ་བཤེས་རྗེ་བློ་བཟང་རྒྱ་མཚོ་ཚང་
གདན་ཞུས་ལྟར་ཇོ་བོ་ཡི་ལུང་རྒྱུན་ལྟར་རྒྱལ་བའི་བཀའ་བསྟན་ཡོངས་རྫོགས་ཀྱི་
ལྗགས་ལུང་ཆ་ཚང་དང་རྗེ་ཡབ་སྲས་གསུམ་གྱི་གསུང་འབུམ་གྱི་ལུང་མནོས་ཀྱི་
ཞོར་དུ་ལམ་རིམ་ཆེན་མོའི་བཤད་ཁྲིད་ཆ་ཚང་སོགས་བཀའ་ཆོས་མང་ཙམ་ཞིག་
ཐོབ་པ་ ཡིན་ནོ། ༈ ད་ལྟ་རང་དགོན་དགའ་ལྡན་དར་རྒྱས་ གླིང་དུ་དགེ་
འདུན་ལྔ་བཅུའི་ གྲངས་དབུས་སུ་ཀྲུའུ་རིན་གྱི་ལས་ཁུར་བསྣམས་ཏེ་ཚོགས་
གསོག་སྒྲིབ་སྦྱོང་ལ་ཐུགས་བརྩོན་གཡེལ་མེད་ནས་ཡུལ་དེའི་དགོན་གྲོང་ཡོངས་
ལ་སྨན་པའི་སྐུ་གསུང་ཐུགས་རྟེན་བསྐྱར་བཞེངས་སོགས་རྣམ་དཀར་དགེ་བའི་



་296.
མཚོ་ལྷོ་ཁུལ་གྱི་དགོན་སྡེ་ཁབ།་གི་ལོ་རྒྱུས་སྙིང་བསྡུས།
མཛད་འཕྲིན་འཕེལ་བའི་ངང་དུ་བཞུགས་སོ། །
ད་ནི་སྒྲུབ སྡེ་འདིའི་ཁྲི་རབས་རིམ་བྱོན་གྱི་ལོ་རྒྱུས་ཉུང་བསྡུས་ཙམ་
བརྗོད་པ་ལ། ཁྲི་རབས་དང་པོ་སྔགས་འཆང་འཕྲིན་ལས་འབུམ་གྱི་སྤྲུལ་པར་
གྲགས་པ། སྐུ་འབུམ་ཁྲི་ཆེན་ཉེར་བདུན་པ་མི་ཉག་བློ་གྲོས་དར་རྒྱས་ཀྱིས་
རབ་བྱུང་བཅུ་གཉིས་པའི་ཤིང་སྦྲུལ་ཏེ་སྤྱི་ལོ1725ལོར་དགོན་གནས་འདི་
ཕྱག་འདེབས་གནང་བ་ནས་ལོ་ངོ་བཅུ་ཕྲག་ཁ་ཤས་རིང་ཁྲིར་ཕེབས་ཀྱིས་བདག་
སྐྱོང་མཛད། དགུང་གྲངས་དོན་དགུའི་བར་བཞུགས། ཁྲི་རབས་གཉིས་
པ་དག་འ་ལྡན་ཡེ་ཤེས་སྐལ་བཟང་། རབ་བྱུང་བཅུ་གཅིག་པའི་ཆུ་ཕག་སྟེ་སྤྱི་
ལོ1683ལོའི་ཡས་མས་སུ་འཁྲུངས། དགུང་གྲངས་ང་བརྒྱད་པར་སྒྲུབ་སྡེ་
འདིའི་ཁྲིར་བཞུགས། ཁྲི་རབས་གསུམ་པ་དགེ་སྦྱོང་ཆེན་པོ་བཟང་ཀྱུ་མཆོག་
སྤྲུལ་དང་པོ་ཉིད་ཡིན་པར་གྲགས། ཁྲི་རབས་བཞི་བ་རྗེ་མི་ཉག་མཁན་ཆེན་
ཚུལ་ཁྲིམས་བསྟན་པའི་ཉི་མ་མཆོག་ དགུང་གྲངས་སུམ་ཅུ་ཙམ་གྱི་སྟེང་དུ་
སྒྲུབ་སྡེ་འདིའི་ཁྲིར་བཞུགས་ཤིང་ལོ་བཅུ་ཕྲག་ཁ་ཤས་ལ་བསྐྱངས། ལྷ་ཁང་
ཞིག་གསོས་དང་འདུ་ཁང་སྟེང་གསེར་གྱི་གཉྫི་ར་སོགས་ཕུལ་བའི་གནང་སྦྱིན་
མཆོག་ཏུ་ཆེ། ཁྲི་རབས་ལྔ་བར་འོག་མཚམས་པའི་སྐྱེ་སྤྲུལ་སྡོམ་བརྩོན་པ་
ཆོས་རྗེ་ཉིད་ཡིན་ལ། རྗེ་འདི་ཉིད་དགུང་གྲངས་སོ་བརྒྱད་ཀྱི་སྟེང་སྒྲུབ་སྡེ་
འདིའི་ཁྲིར་བཞུགས་ཤིང་བོད་རྒྱ་སོག་གསུམ་གྱི་ཡི་གེས་བཞེངས་པའི་བཀའ་
འགྱུར་མཚལ་དཔར་བྱོན་ལེགས་ཅན་གྱི་གཙོས་དགོན་གཞུང་ལ་འཇོག་པ་གང་
རྒྱས་ཞུས། དགུང་ལོ་ཞེ་བརྒྱད་དེ་ལྕགས་བྱི་ལོར་གཤེགས། ཁྲི་རབས་དྲུག་
པ་དགའ་ལྡན་ནམ་ཨ་རེན་ཚང་གི་སྐུ་ཕྲེང་ཞིག་ཡིན་པར་སྣང་། དེ་སྐུ་འབུམ་
རྒྱུད་གྲྭར་ཞུགས་པ་དང་སྐུ་གོང་མའི་སྒར་བར་བཞུགས་ཏེ་དགུང་གྲངས་ཉི་ཤུ་



ཁྲི་ཀའི་དགའ་ལྡན་ཟློས་བསམ་དར་རྒྱས་གླིང་།
• 297 •
ལྷག་ལ་འཚོ་བཞེས་གནང་ཚུལ་སྐུ་འབུམ་གདན་རབས་སུ་གསལ། སྐུ་འབུམ་
དང་མཆོད་རྟེན་སྟེ། འཇའ་མོ་བཅས་སུའང་སྐར་བ་ཡོད་པར་གསུངས།
ཁྲི་རབས་བདུན་པ་རྙེ་བློ་བཟང་ཐུབ་བསྟན་གསལ་བྱེད་ཆོས་ཀྱི་ཉི་མ་མཆོག་
ཡིན་ལ། རྗེ་ཉིད་སྒྲུབ་སྦྱོང་རྣལ་མར་གཞོལ་མཁན་ཞིག་ཡིན་ཚུལ་དང་གོང་
ས་རྒྱལ་དབང་བདུན་པ་ཆེན་པོ་དང་ཐུགས་མཉེས་ནང་བ་གཤིན་ཟབ་ཚུལ་སོགས་
རྣམ་ཐར་རགས་པར་གསལ། རྗེ་ཉིད་སྐུ་བགྲེས་པའི་དུས་སུ་རང་ཅག་དགའ་
ལྡན་དར་རྒྱས་གླིང་པའི་ཁྲིར་བཞུགས་ལ་འདུ་ཁང་དུ་བྱམས་སྐུ་ཉིས་ཐོག་བརྒལ་
བ་ཞིག་བཞེངས་པ་སོགས་སྒྲུབ་སྡེ་རང་ལ་བཀའ་དྲིན་ཆེ། རྗེ་འདི་ཉིད་ཡབ་
རྗེ་གསེར་ཁང་པའི་བླ་མར་བཞུགས་ཚུལ་ཡང་རྣམ་ཐར་དུ་གསལ། ཁྲི་རབས་
བརྒྱད་པ་ནི་ཚེ་གཅིག་ལ་ཟུང་འཇུག་གི་གོ་འཕང་བརྙེས་པའི་བྱང་ཆུབ་སེམས་
དཔའ་ཆེན་པོ༧ཡབ་རྗེ་གསེར་ཁང་པ་བློ་བཟང་བསྟན་འཛིན་རྒྱ་མཚོ་མཆོག་
ཡིན་ལ་ རྗེ་ཉིད་དགུང་གྲངས་རེ་གཉིས་ཙམ་ན་སྒྲུབ་སྡེ་འདིའི་ཁྲིར་བཞུགས།
དེ་ནས་མཚར་ལུང་སྒྲུབ་ཕུག་ཏུ་ཡུན་རིང་བཞུགས་པ་དང་ཡུལ་འདིར་སྐུ་དྲིན་
ཤིན་ཏུ་ཆེ། དགོན་གྲོང་སེར་སྐྱ་ཡོངས་ལ་ཐུགས་རྗེ་ཆེན་པོའི་དབང་གནང་
བས་མ་ཎི་དུང་ཕྱུར་མང་པོ་འདོན་མཁན་དང་སྨྱུང་གནས་བསྙེན་མཚམས་ལ་
གཞོལ་མཁན་གང་མང་བྱུང་མྱོང་། སྨྱུང་གནས་ཀྱི་སྲོལ་དེ་ད་ལྟའི་བར་མ་
ཉམས་པར་ཡོད་དོ། ། ཁྲི་རབས་དགུ་བ་ཨ་ལགས་ཕུན་ཚོགས་རིན་པོ་ཆེ་སྐུ་
གོང་མ་ཡིན། འདི་པ་ཡབ་རྗེ་གསེར་ཁང་པའི་བླ་མ་ཟླ་མེད་པ་སྟེ་བཀའ་
གདམས་སྙན་ བརྒྱུད་ ཀྱི་ བསྟན་ པའི་ མཛོད་འཛིན། དབང་བཀའ་ཆོས་
ཡོངས་རྫོགས་ཀྱི་བདག་པོ་ཅན་དུ་གྱུར་པ་ཞིག་ཡིན་ཞིང་འདི་གའི་ཁྲིར་བཞུགས་
མྱོང་པ་ཙམ་ལས་བྱེ་བྲག་གི་ལོ་རྒྱུས་མ་རྙེད་དོ། ། ཁྲི་རབས་བཅུ་བ་སྔགས་



，298
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
རམས་པ་བློ་བཟང་ཚུལ་ཁྲིམས་རྒྱ་མཚོ་ཚང་ཡིན། འདི་པ་དགུང་གྲངས་དྲུག་
ཅུ་པར་སྒྲུབ་སྡེ་འདིའི་ཁྲིར་བཞུགས། དགོན་གཞུང་ལ་འཇོག་པ་གྱ་ནོམ་པ་
ཞུས། སྐུ་ཚེ་སྨད་ལ་བ་བཙོང་སྒང་ནས་བཞུགས། ཁྲི་རབ་བཅུ་གཅིག་
པ༧སྐྱབས་རྗེ་ཐར་ཤུལ་དགེ་འདུན་ཆོས་སྐྱོང་རྒྱ་མཚོ་ཚང་ཡིན། འདུས་སྡེའི་
ཁྲིད་དམིགས་ཀྱིས་རིམ་པར་དག་ལེགས་པར་བཅོས། བྲག་དཀར་མེ་ལོང་དུ་
རྒྱུན་བཞུགས་དང་རྟ་ར་ཁུག་ནས་དབང་རྫས་ཀྱི་མེ་ ཏོག་ལུག་རུ་དམར་པོ་
བཏུས་ཚུལ་སོགས་རྣམ་ཐར་དུ་རོབ་ཙམ་གསལ། ཁྲི་རབས་བཅུ་གཉིས་པ་ཞྭ་
དམར་པཎྜི་ཏ་དགེ་འདུན་བསྟན་འཛིན་རྒྱ་མཚོ་ཚང་ཡིན། སེར་སྐྱ་ཡོངས་ལ་
དབང་བཀའ་ཆོས་དུ་མ་བསྩལ། ལོ་རྒྱུས་ཞིབ་ཕྲརྣམ་ཐར་དུ་གསལ། ཁྲི་
རབས་བཅུ་གསུམ་པ་མི་ཉག་མ་ཁན་ཆེན་བློ་བཟང་དཔལ་ལྡན་བསྟན་པའི་ཉི་མ་
ཡིན། རྗེ་ཉིད་དགུང་གྲངས་ང་གཅིག་སྟེང་སྒྲུབ་སྡེ་འདིའི་ཁྲིར་བཞུགས།
སྐུ་གོང་མའི་རྣམ་ཐར་ཁོ་ན་བཞེས། ཁྲི་ཀའི་ཡུལ་སྡེ་སྤྱི་དང་སྒོས་གདན་ས་
གསུམ་ལ་ལུགས་གཉིས་ཀྱིས་སྐྱོང་བཀུར་མཆོག་ ཏུ་ཟབ། དགུང་གྲངས་གྱ་
གསུམ་པར་མི་ཉག་བླ་བྲང་དུ་གཟུགས་སྐུ་བསྡུས། ཁྲི་རབས་བཅུ་བཞི་བ་
བཟང་ཀླུ་གྲུབ་རྒན་ཚང་ཡིན། ཡབ་རྗེ་གསེར་ཁང་པའི་སློབ་མར་གྱུར་སྟབས་
དགོན་ཁྲིར་ཞུས་ཤིང་བཀའ་ཆོས་མང་དུ་མནོས། བྱེ་མ་རྔ་བརྡུང་དུ་བྱམས་
སྐུ་བྱིན་ཆེ་ཞིག་གཏེར་ལས་བཏོན། ཡུལ་འདིའི་སྟོད་སྨད་ཀུན་ཏུ་གྲགས་པ་
ཆེ། ཁྲི་རབས་བཅོ་ལྔ་བ་འཇའ་མོ་ སྐུ་ཕྲེང་གསུམ་པ་མཁས་བཙུན་བསྟན་
འཛིན་རྒྱ་མཚོ་ཚང་ཡིན་པར་སྣང་། ཨ་རིན་སྐུ་ཕྲེང་ལ་ཐུགས་འདྲིས་ཆེ་བས་
དགོན་འདི་ལས་དགའ་ལྡན་བླ་བྲང་ཞིག་ཀྱང་བཞེངས་ཡོད། ཨ་རིན་སྐུ་ཕྲེང་
ཡང་དེའི་ཁྲིར་ཕེབས་བཞུགས་ཀྱི་ངག་རྒྱུན་ཡོད། ཁྲི་རབས་བཅུ་དྲུག་པ་ཐར་



ཁྲི་ཀའི་དགའ་ལྡན་ཐོས་བསམ་དར་རྒྱས་གླིང༌།
: 299，
ཤུལ་དགེ་ལེགས་དབང་ཕྱུག་ཆོས་སྐྱོང་རྒྱ་མཚོ་ཚང་ཡིན་ལ་ཁྲི་ཀའི་བསྟན་པ་
ཡོངས་རྫོགས་ཀྱི་མངའ་བདག་ཀྱང་ཡིན། ཁྲིར་བཞུགས་ཀྱི་ལོ་དུས་གསལ་ཁ་
མ་རྙེད་ཀྱང་སྒྲུབ་སྡེ་འདིར་བྱམས་གཟིགས་མཆོག་ཏུ་ཆེ། མཐར་གཟུགས་སྐུ་
རག་པའི་བཀོད་པ་བསྡུས་ཏེ་སྐུ་གདུང་ཡང་སྒྲུབ་སྡེ་འདིར་ཞུས་ཏེ་སྔགས་རམས་
པ་སྐུ་ཕྲེང་བཞི་བས་སྐུ་གདུང་གི་སྦྱིན་བདག་བྱས་ཚུལ་སོགས་ལོ་རྒྱུས་སུ་གསལ།
ཁྲི་རབས་བཅུ་བདུན་པ་ཨ་རིན་སྐུ་ཕྲེང་གཞོན་པ་ཞིག་གིས་བསྐྱངས་ཚུལ་གྱི་
ངག་རྒྱུན་ཡོད། ཁྲི་རབས་བཅོ་བརྒྱད་པ་རྒྱབ་ཚ་སྐུ་ཕྲེང་དགུ་བ་དགེ་འདུན་
དམ་ཆོས་རབ་རྒྱས་ཚང་ཡིན། དགོན་འདིའི་ཁྲིར་ཕེབས་ཀྱི་ལོ་རྒྱུས་ངག་རྒྱུན་
ཙམ་བསྙད་རྒྱུ་ཡོད། ཁྲི་རབས་བཅུ་དགུ་བ་ཁོ་ཚེ་བསྟན་པ་ཕུན་ཚོགས་ཞེས་
པའི་བྱ་ཁྱུང་མཆོག་སྤྲུལ་དེ་པ་ཚང་ཡིན་པར་སྣང་། ཁྲི་རབས་ཉི་ཤུ་བ་སྔགས་
རམས་པ་བློ་བཟང་བསྟན་འཛིན་ཚང་ཡིན། དབུས་ནས་འཕྲིན་ལས་རྒྱུས།
སྐུ་གསུང་ཐུགས་རྟེན་སྲིད་ན་རྙེད་དཀའ་བ་རྣམས་འདི་པའི་མཆོད་ཁང་དུ་ཡོད་
པར་གྲགས། རྗེ་ཞྭ་དམར་བའི་ཞལ་གདམས་ལྟར་སྒང་ནས་ད་ལྟའི་གནས་
གཞིར་སྤོས་ཏེ་ཁྲིར་ལོ་ཤས་རིང་བཞུགས། དགོན་གཞུང་ལ་འཇོག་པ་ཤིན་ཏུ་
ཚེ་སྐད། ཁྲི་རབས་ཉེར་གཅིག་པ་རོང་ཞིས་སྐུ་ཕྲེང་བརྒྱུད་པ་གྲགས་པ་རྒྱལ་
མཚན་ཚང་ཡིན་པར་སྣང་། ཁྲི་རབས་ཉེར་གཉིས་པ་ཨ་ལགས་ཕུན་ཚོགས་
རིན་པོ་ཆེ་སྐུ་རྗེས་མ་ཚང་ཡིན་པར་གྲགས། ཁྲི་རབས་ཉེར་གསུམ་པ་རོང་
ཞིས་དགུ་བ་འཇམ་ དབྱངས་ བསྟན་ འཛིན་ གྲགས་ པ་ ཚང་ ཡིན་ པར་སྣང་།
སྒྲུབ་སྡེ་འདིར་སྐུ་དྲིན་མཆོག་ཏུ་ཆེ། ཁྲི་རབས་ཉེར་བཞི་བ་རྡོ་རི་ཨ་ལགས་སྐུ་
ཕྲེང་གཉིས་པ་ཚང་ཡིན། སྒྲུབ་སྡེ་འདིའི་ཁྲིར་ལོ་གསུམ་བཞུགས། དགོན་
གཞུང་ལ་ འཇོག་པ་ ཡང་བྱས། དགུང་གྲངས་ དོན་གཅིག་ ཙམ་དུ་འཚོ་



：300：
མཚོ་ལྷོ་ཡུལ་གྱི་དགོན་ཁག་གི་ལོ་རྒྱུས་སྙིང་བསྡུསྡུས།
བཞུགས་གནང་སྐད། ཁྲི་རབས་ཉེར་ལྔ་བ་མི་ཉག་སྐུ་ཕྲེང་ལྔ་བ་རྗེ་ངག་
དབང་ལེགས་བཤད་རྒྱ་མཚོ་ཚང་ཡིན། སྐུ་འབུམ་ནས་གསན་སྦྱོང་གནད་དུ་
བཞེས། ཆོས་སྡེ་དེའི་ཁྲིར་ཐེངས་གཉིས་ལ་བཞུགས། ཁྲི་ཀའི་གདན་ས་
གསུམ་ལ་བརྩེ་གཟིགས་མཆོག་ཏུ་ཐབ། མི་ཉག་སྒར་ཐོག་ནས་དུས་འཁོར་གྱི་
ཆོ་གའི་ཕྱག་ལེན་ཞིག་བཙུགས་ཏེ་རྒྱ་ཡག་བསྟན་པའི་རྒྱལ་ མཚན་ སྐེ་ཀྱཱ་བློ་
བཟང་བསྟན་པའི་སྒྲོན་མེ། ཆེ་ཤོས་བློ་བཟང་དཔལ་ལྡན་ལུང་རིགས་རྒྱ་མཚོ་
འདི་པ་དང་ར་ཁོ་སྤྲུལ་སྐུ་སོགས་གདན་དྲངས་ཏེ་རབ་གནས་མཛད། མཆོད་
རྟེན་དཀར་པོ་ཞིག་གསོས་མཛད། དགུང་གྲངས་སུམ་ཅུ་རྩ་གྲངས་ནས་སྒྲུབ་
སྡེ་འདིའི་ཁྲིར་བཞུགས། ཁྲི་རབས་ཉེར་དྲུག་པ་རོང་ཞིས་ཨ་ལགས་སྐུ་ཕྲེང་
དགུ་བ་འཇམ་དབྱངས་བསྟན་འཛིན་གྲགས་པ་ཚང་ཡིན་པར་གྲགས། ཁྲི་
རབས་ཉེར་བདུན་པ་རྡོ་རི་ཨ་ལགས་སྐུ་ཕྲེང་གསུམ་པ་ཐུབ་བསྟན་ལུང་རྟོགས་
རྒྱ་མཚོ་ཚང་ཡིན། དགུང་ལོ་སོ་ལྔ་ཙམ་གྱི་སྟེང་སྒྲུབ་སྡེ་འདིའི་ཁྲིར་བཞུགས།
སྤྱི་ལོ1956ལོར་རྐྱེན་དབང་གིས་གཟུགས་སྐུ་བསྡུས། ཁྲི་རབས་ཉེར་བརྒྱད་
པོ་བཟང་ཀྱཱ་སྐུ་ཕྲེང་བདུན་པ་ཚང་ཡིན། དྷི་ཚ་ནས་སྦྱངས་པ་ཚགས་སུ་ཆུད།
དགའ་ལྡན་དགོན་པའི་འདུ་ཁང་ལ་ཚོན་བཏང༌། དགུང་གྲངས་ཉི་ཤུ་རྩ་
གྲངས་ཀྱི་སྐབས་སྒྲུབ་སྡེ་འདིའི་ཁྲིར་བཞུགས། སུམ་ཅུའི་ཐོག་ཁྲི་མོན་དུ་
བཅུག བཞི་བཅུའི་ཐོག་བདེ་ཐར་ཙམ་གྱིས་ཚོགས་བསགས་སྒྲིབ་སྦྱོང་སྔོན་
བཞིན་བསྟར། དགུང་གྲངས་ང་ལྔའི་ཐོག་གློ་བུར་གཟུགས་སྐུ་རག་པའི་
བཀོད་པ་བསྡུས། ཁྲི་རབས་ཉེར་དགུ་བ་ཨ་རིན་ལེགས་བཤད་བརྒྱ་མཚོ་འདི་
པ་ཡིན། མཚན་ལྡན་གྱི་དགེ་བའི་བཤེས་གཉེན་དུ་མ་བསྟེན་ཏེ་དགོན་པའི་
ཆོས་སྤྱོད་མ་ལུས་པ་ཚགས་སུ་ཆུད། ལྷག་པར་དུ་ཡང་དར་བསྟན་པའི་དབུ་



ཁྲི་ཀའི་དགའ་ལྡན་ཐོས་བསམ་དར་རྒྱས་གླིང་།
་301 ་
བརྙེས་པ་ནས་བཟུང་དགའ་ལྡན་དགོན་པ་ཞིག་གསོས་ནས་གཞི་གསུམ་གྱི་ཕྱག་
ལེན་ངོས་གཙང་འཕེལ་བའི་བར་གྱི་ཐོག་མཐའ་བར་གསུམ་དུ་བརྩེ་གཟིགས་
ལྷོད་མེད་གནང་བའི་སྐབས་ལགས་སོ། ། ཁྲི་རབས་སུམ་ཅུ་བ་སྙིགས་དུས་ཀྱི་
དགེ་སྦྱོང་ཆེན་པོ་སྐེ་ཀྱཱ་བསྟན་པའི་སྒྲོན་མེ་མཆོག་ཡིན་ལ། འདུས་སྡེ་འདིའི་
ཁྲིར་བཞུགས་ཏེ་སེར་སྐྱ་ཡོངས་ལ་བཀའ་ཆོས་གནང་། འདུ་ཁང་གསར་དུ་
བཞེངས་པ་ལ་རབ་གནས་ཀྱང་མཛད། ལྷག་པར་དགོན་པའི་ཕྱག་ལེན་ངོས་
གཙང་འཕེལ་བ་ལ་བརྩེ་གཟིགས་མཆོག་ཏུ་ཟབ། ཁྲི་རབས་སོ་གཅིག་པ་ནི་
སྐྱབས་རྗེ་མཚན་སྒྲོགས་མཁན་ཆེན་དགེ་འདུན་ལེགས་བཤད་བསྟན་པ་རྒྱ་མཚོ་
མཆོག་ཡིན་ལ། རྗེ་ཉིད་ཀྱིས་སྒྲུབ་སྡེ་འདིར་ཞབས་ཀྱིས་བཅགས་ཏེ་ཆོས་སྤྱོད་
ཚོགས་འདོན་ནས་འདུས་སྡེ་རིན་པོ་ཆེ་ཐུགས་མཐུན་ཁྲིམས་གཙང་དུ་འཕེལ་
བར་བརྩེ་གཟིགས་ཉེ་རིང་མེད་པ་མཛད། རྗེ་འདི་པས་རྒྱུན་པར་འདོད་ཆུང་
ཆོག་ཤེས་དང་ཞི་དུལ་བག་ཡོད་བཅོས་མ་མིན་པའི་སྤྱོད་ལམ་བསྣམས་པས་སྐྱ་
སེར་མཆོག་དམན་ཀུན་གྱིས་བཀུར་གཟོ་བླ་མེད་བྱེད་དོ། ། གཞན་ཡང་སྒྲུབ་
སྡེ་འདིའི་ཁྲིར་དངོས་སུ་མ་བཞུགས་ཀྱང་སྐྱེས་ཆེན་དམ་པ་མང་པོས་ཞབས་ཀྱིས་
བཅགས་ཤིང་དགོན་ པའི་བསླབ་གཞིའི་ ཕྱག་ལེན་ངོས་གཙང་འཕེལ་ བར་
ཐུགས་ཁུར་དང་བརྩེ་ གཟིགས་གནང་མཁན་ བྲག་དཀར་ སྔགས་རམས་པ་
སོགས་མང་པོ་བྱོན་མྱོང་ངོ་། །
སྒྲུབ་སྡེ་རིན་པོ་ཆེ་འདིའི་རྟེན་བརྟེན་པའི་རིམ་པ་ཅུང་ཟད་ཙམ་ཞུ་བ་ལ།
འདུ་ཁང་ཀ་རིང་བཞིས་བཏེགས་པའི་སྤྱན་ལྔ་ཅན་གྱི་སྟེང་དུ་གསེར་ཟངས་ལས་
གྲུབ་པའི་གན་ཇི་ར་དང་ཆོས་འཁོར་སོགས་ཀྱིས་བརྒྱན་པ། ནང་གི་གདོང་
གྲལ་གྱི་དབུས་སུ་བླ་མ་མཁན་ཁྲི་རིམ་བྱོན་གྱི་བཞུགས་ཁྲི་གདོང་ལྔས་བཏེགས་



302 ་ མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
པའི་ཁྲི་ཆེན་དང་འཇམ་དབྱངས་སྟོང་སྐུའི་གྱན་ཐང་གསུམ། ཁྲིའི་གཡས་སུ་
ཞྭ་དམར་པཎྜི་ཏའི་འདྲ་སྐུ་ཆེ་ལེགས་བྱིན་ཅན། གཡོན་དུ་སྐྱབས་རྗེ་ཐར་
ཤུལ་རིན་པོ་ཆེས་གནང་བའི་བྱང་ཆུབ་མཆོད་རྟེན་ཆེ་ལེགས་གཅིག གཡས་
གཡོན་དུ་རྒྱུན་དྲུག་མཆོག་གཉིས། གཡས་ཀྱི་ཕྱི་གྲལ་དུ་གནས་བརྟན་བཅུ་
དྲུག་དང་། ལོགས་གཡས་སུ་བདེ་གསང་འཇིགས་གསུམ་དང་དུས་འཁོར།
ལོགས་གཡོན་ དུ་ སྨན་བླ། གདུགས དཀར། སྒྲོལ་ མ་ སྤྱན་ རས་
གཟིགས། ཡར་འཁོར་གཡས་གཡོན་གཉིས་སུ་རྟ་མགྲིན། མགོན་པོ་ཕྱག་
དྲུག་པ། སྟེང་གི་རྒྱ་མཐོངས་དབུས་སུ་རྗེ་ཡབ་སྲས་གསུམ། གཡས་སུ་
འོད་དཔག་མེད། གཡོན་དུ་སྨན་བླ་མཛད་བཅུ་གཙོས་ཐང་ཆུང་ལྔ་བཅུ་ཙམ།
ཚེ་ལྷ་རྣམ་གསུམ་གཙོས་ལི་སྐུ་སྣ་ཚོགས་ཉེར་ལྔ། རིགས་གསུམ་མགོན་པོ་
ཚེ་ལྷ་རྣམ་གསུམ། ཐང་སྟོང་རྒྱལ་པོ་སོགས་བཞུགས། གོས་སྐུ་ཆེ་ལེགས་
གཉིས། བཀའ་བསྟན་གཉིས། ཉི་ཁྲི་དུམ་པ་བཞི་དང་གཟུངས་གཞུག་གི་
པར་ཤིང་སོགས་བཞུགས། ཕྱི་ཁྱམས་སུ་རྒྱལ་ཆེན་སྡེ་བཞི། གཡས་སུ་སྲིད་
པའི་འཁོར་ལོ། གཡོན་དུ་རྨ་རྒྱལ་གཙོས་གཞི་བདག་སྐོར་གྱི་གྱན་ཐང་ཚར་
དུ་དངར་བ་དུ་མ་དང་། གཡས་གཡོན་དུ་བཀའ་འགྱུར་སེང་གེ་སྒྲ་དམིགས་
བརྩེ་མ་མ་ཎི་བཅས་ཀྱི་འཁོར་ཆེན་བཞི་བཞུགས། རྣམ་པར་རྒྱལ་བའི་ཁང་
བཟང་བྱམས་ཁང་ཆེན་མོ་རྒྱན་ཉེར་ལྔ་ཡིན་ལ་སྟེང་དུ་གྱོ་མོའི་རྒྱ་ཕིབས་དང་
གསེར་ཟངས་ཀྱི་གན་ཇི་ར་བཅས་ཀྱིས་བརྒྱན་པ། ཕྱི་ནང་ཀུན་གྱི་བཟོ་
དབྱིབས་ཕུན་སུམ་ཚོགས་ཤིང་ནང་རྟེན་གྱི་གཙོ་བོ་ཡང་རྒྱུ་སྨན་འདམ་ལས་གྲུབ་
པའི་བྱམས་པ་ཆོས་འཁོར་མའི་གཡས་སུ་རྗེ་རིན་པོ་ཆེའི་ཤིང་སྐུ་བྱིན་ཅན།
གཡོན་དུ་ལྷ་ས་ནས་གདན་དྲངས་པ་རྒྱུ་སྤོས་འདམ་ལས་གྲུབ་པའི་འབྲོམ་སྟོན་



ཁྲི་ཀའི་དུསjའ་ལྡན་ཐོས་བསམ་དར་རྒྱས་གླིང་།
· 303 .
པ་གཙོ་བོ་གསུམ་གྱི་རྒྱབ་ཕྱོགས་སུ་དུས་གསུམ་སངས་རྒྱས་ཀྱི་གྱན་ཐང་གསུམ།
གཡས་གཡོན་གཉིས་སུ་གདུགས་དཀར། ཕྱག་སྟོང་སྤྱན་སྟོང་། སྒྲོལ་མའི་
ཞིང་བཀོད། རིགས་ལྡན་དྲག་པོའི་འཁོར་ལོ་བཅས་ཀྱི་གསེར་ཐང་ཁྱད་
མཚར་ཅན། སྨན་བླ་དང་ལྟུང་བཤགས་གཉིས་ཀྱི་ཚོན་ཐང་། ཚེ་ལྷ་རྣམ་
གསུམ་གྱི་ཐང་ཆེན་གཅིག་བཅས་བཞུགས། སྟེང་གི་གཡས་ཕྱོགས་སུ་མགོན་
ཁང་ཡོད་ལ་སྲུང་མའི་གཙོ་བོ་ལྷ་མོ་དམག་ཟོར་མ་སྟེ་ཨ་རིན་སྐུ་རིང་བཅུ་གཅིག་
ལ་བསྟེན་པའི་ཞལ་ཐང་བཀའ་གཉན་ཅན། གཡོན་དུ་གནས་ཆུང་འཕྲིན་
ལས་རྒྱུ་པོའི་ཞལ་ཐང་། རྒྱུ་དངུལ་ལས་གྲུབ་པའི་ཕྱག་ཚ་ཆ་ཚང་དང་ཆོས་
སྐྱོང་རྣམས་ཀྱི་ཞལ་འབག་འཆམ་གོས་སྣ་ཚོགས་བཅས་དང་། གཞན་ཡང་
སྐྱབས་རྗེ་མི་ཉག་རིན་པོ་ཆེས་སྒྲུབ་སྡེ་འདི་ཐོག་མར་ཕྱག་འདེབས་གནང་དུས་
གདན་འདྲེན་ཞུས་པའི་གསེར་སྡོང་ཡལ་འདབ་ལས་བཞེངས་པའི་རྗེ་སྐུ་གསུང་
འབྱོན་བྱིན་རླབས་ཅན། དེ་དེང་སང་ཡང་ཇི་བཞིན་བཞུགས་སུ་གསོལ་བ་
དང་བཟང་སྐུ་སྤྲུལ་སྐུས་བཏོན་པའི་བྱམས་སྐུ་སོགས་མང་ངོ༌། །
སྒྲུབ་སྡེ་འདིའི་སྒར་༼ཁག་སྐོར་ནི་ཨ་རིན་སྒར་བ་དང་སྔགས་རམས་པའི་
སྒར་བ། བཟང་ཀླུ་སྒར་བ་བཅས་འདུས་སྡེ་འདིར་རྒྱུན་བཞུགས་གནང་བའི་
བླ་མ་གསུམ་གྱི་བླ་བྲང་དེ་ཡིན། དེ་གསུམ་གར་སྐུ་གསུང་རྟེན་བགྲང་ལས་
འདས་ཀྱང་། ཡིག་འབྲུ་མང་དོགས་པས་འདིར་མ་བཀོད་དོ། །
རབ་རྒྱལ་ས་ཁྱི་སྟེ་སྤྱི་ལོ1958ལོའི་ཡར་སྔོན་གྲྭ་ཤག་ཉེར་དགུ་དང་དགེ་
འདུན་ཞལ་གྲངས་ལྔ་བཅུ་ལྷག་བཞུགས། སྔོན་དགོན་པ་ཧ་ཅང་དར་བའི་
དུས་སུ་གྲྭ་པ་བརྒྱད་ཅུ་ཡས་མས་སུ་སླེབས་མྱོང་ལ་དུས་དེར་མཉྫི་རྒྱལ་རབས་ཀྱི་
གོང་མ་ཞིག་གི་རིང་ཕུལ་བའི་བཀའ་ཤོག་ནང་འཁོད་པ་ལྟར་ན་སྡེ་འདིར་གོང་



：304：
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ནས་ཕོགས་ཐོབ་གནང་ཡོད་ལ། ལོ་ལྟར་བོད་ཟླ་བཅུ་གཉིས་པའི་ཚེས་བརྒྱད་
ཉིན་ཁྲི་ཀའི་ས་སྒོའི་མདུན་དུ་སྔར་གྱི་བཀའ་ཤོག་དེ་ཁྱེར་བས་ན་གྲྭ་པ་རེ་ལ་
དངུལ་སྒོར་རེ་དང་འབྲུ་ཕོགས་ཅུང་རེ་ལེན་རྒྱུ་ཡོད་ལ་དུས་ཕྱིས་སྲོལ་དེ་རིམ་
པས་ཉམས་སོ། ། གཞན་ཡང་གདན་ས་འདིའི་འདོན་རྟ་དབྱངས་གསུམ་
དང་ཆོ་ག་ཕྱག་ལེན་རྣམས་སྐུ་འབུམ་རྒྱུད་གྲྭ་ཇི་ལྟ་བ་བཞིན་དང་ཆོས་ཐོག་དང་
ཚོགས་འདོན་གྱི་སྐོར་ལ་རྒྱ་ལོའི་སྨོན་ལམ་ཉིན་བདུན། ཚེས་བཅུ་བཞི་ལ་
ཆོས་སྐྱོང་རྣམས་ཀྱི་འབབ་་འཆམ། འཆམ་གྱི་ཕྱག་རྒྱུན་དགོན་ལུང་བྱམས་པ་
གླིང་ཡིན། ཚེས་བཅོ་ལྔའི་ཉིན་བྱམས་པ་གླིང་སྐོར་དང་གོས་སྐུ་བཤམས།
ཟླ་གསུམ་པར་ཀུན་རིག་གི་སྒྲུབ་མཆོད་ཉིན་བཅོ་ལྔ། བཞི་བའི་མཆོད་པ་
ཉིན་བདུན། ཚེས་བཅུ་བཞིར་འབག་འཆམ་གོང་དང་མཚུངས། དྲུག་
པའི་བཅོ་ལྔ་ནས་བརྒྱད་པའི་ཚེས་གཅིག་བར་དབྱར་གནས། བཅུ་བའི་ལྔ་
མཆོད་ཉིན་ བདུན། ཉེར་དགུའི་ ཉིན་ འབག་ འཆམ་ གོང་དང་ མཚུངས།
བཅུ་གཉིས་པའི་ནང་མགོན་ཆོས་ལྔའི་བསྐང་གསོ་ཉིན་ལྔ། གནམ་གང་ལ་
ལྷ་མོའི་ཚེས་གཏོར་རྒྱུན་གྱི་དུས་འབྲེལ་གསོ་སྦྱོང་དང་བཅས་ཡིན། མཆོད་སྡེ་
ཡང་རོང་བོ། ཨ་སྐོང་། ནགས་ཤུལ། སྤེན་ཐོག ཀླུ་ཕུག བ་ལི།
བ་བཙོང་རྣམས་ཡིན་ལ་རྒྱ་ལོའི་སྨོན་ལམ་དང་གསུམ་པའི་སྒྲུབ་མཆོད་གཉིས་ཚོ་
བ་བདུན་གྱིས་གཏོང་དགོས། བཞི་བའི་མཆོད་པ་ཚོ་བ་ཡོངས་ཀྱིས་གཏོང་
དགོས། ལྔ་མཆོད་གཞུང་གཉེར་དང་དབྱར་གནས་ཁྲི་བས་གཏོང་དགོས་
པའི་སྲོལ་རྒྱུན་རབ་རྒྱལ་ས་ཁྱི་ལོའི་བར་གནས་སོ། །
ཉམས་པ་སླར་གསོ་བྱས་པའི་ཚུལ་ལ། ཆོས་དད་རང་མོས་ཀྱི་སྲིད་
ཇུས་ཡང་བསྐྱར་ལག་བསྟར་བྱས་པར་བརྟེན་ནས། བཀྲ་ཤིས་མཚུངས་མེད་



ཁྲི་ཀའི་དགའ་ལྡན་ཐོས་བསམ་དར་རྒྱས་གླིང་།
305 •
དམ་པ་ཨ་རིན་བློ་བཟང་ལེགས་བཤད་རྒྱ་མཚོ་གཙོས་ཤུལ་དུ་མཆིས་པའི་གྲྭ་པ་
རྒན་པ་ཁ་ ཤས་ཀྱི་ཐོག རང་སྡེ་སོ་སོའི་དད་ལྡན་མང་ཚོགས་གཙོས་དད་
གཏོང་ཆེ་བའི་བསྟན་པའི་སྦྱིན་བདག་རྣམས་ཀྱིས་མཐུན་རྐྱེན་གང་དྲག་སྦྱར་
བར་བརྟེན། རབ་རྒྱལ་ཤིང་གླང་སྟེ་སྤྱི་ལོ1985ལོར་སྡེ་འདི་སླར་གསོ་བྱ་
བའི་དབུ་བཙུགས། དམ་པ་ཉིད་ཀྱི་ལྗགས་བཀོད་བཞིན་སྒར་གྲོང་སོ་སོའི་
དགེ་ལ་འདུན་པ་རྣམས་ཀྱིས་དཀའ་བ་ཁྱད་དུ་བསད་ནས་སྔར་གྱི་བྱམས་ཁང་
གི་ཤུལ་དུ་ཀ་རེང་གཉིས་ཀྱིས་བཏེགས་པའི་ཚོགས་ཁང་ཞིག་གསར་བཞེངས་
བྱས། བླ་མ་དམ་པ་འདི་ཉིད་ཀྱིས་ཞལ་བཀོད་གང་རྒྱས་དང་མཐུན་རྐྱེན་
གང་ཡོད་སྦྱར་ཏེ་ནང་རྟེན་དུ་སྨན་འདམ་ལས་གྲུབ་པའི་རྒྱན་དྲུག་མཆོག་གཉིས་
དང་འཇམ་མགོན་བླ་མ་ཡབ་སྲས་ཀྱི་གསུང་འབུམ་ཆ་ཚང་འཇོག་གནང་མཛད་
པ་ནི་རྟེན་གྱི་ཐོག་མ་ཡིན་ལ། གཞན་རང་གྲྭ་སོ་སོས་དུས་གསུམ་སངས་རྒྱས་
སོགས་སྐུ་རྟེན་ཁ་ཤས་དང་། མིང་བྱ་དང་བོང་སྟག་ཆུ་ལེན་སོགས་ཕྱོགས་སོ་
སོའི་ཡོན་བདག་རྣམས་ནས་མཐུན་རྐྱེན་སྦྱར་ཏེ་སྔ་ཕྱིར་བཀའ་འགྱུར་ཚར་
གཉིས་དང་བསྟན་འགྱུར་ཚར་གཅིག་བཅས་ལོ་ཤས་ནང་གསུང་རྟེན་མི་ཉུང་བ་
ཙམ་འདུས་ཤིང་། གྲྭ་ཚོགས་ཀྱང་ཅུང་རྒྱས་ཏེ་དམ་ པ་འདིའི་ཐུགས་རྗེ་
འཕྲིན་ལས་ལ་བརྟེན་ནས་དགའ་ལྡན་དར་རྒྱས་གླིང་བདེ་བླག་ཏུ་གྲུབ་པར་
མཛད། རབ་རྒྱལ་མེ་སྟག་སྟེ་སྤྱི་ལོ1986ལོར་སྐུ་འབུམ་མཁན་པོ་སྐེ་ཀྱ་བློ་
བཟང་བསྟན་པའི་སྒྲོན་མེ་སྡེ་འདིར་གདན་དྲངས་ཏེ་ལྷ་ཁང་རྟེན་བརྟེན་པ་
བཅས་ལ་རབ་གནས་དང་དད་ལྡན་སེར་སྐྱ་ཡོངས་ལ་དབང་ལུང་སོགས་ཀྱི་
བཀའ་དྲིན་བསྩལ། ར་རྒྱུན་ས་འབྲུག་སྟེ་སྤྱི་ལོ1988ལོའི་ཧོར་ཟླ་བརྒྱད་
པའི་ཚེས་བརྒྱད་ཉིན་སྡེ་འདིའི་ཆོས་སྒོ་ཕྱེས་ནས་ཆོས་ལུགས་སྤེལ་ཡུལ་དུ་ཆོག་



: 306 ·
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས
མཆན་གནང་སྟེ་དོ་དམ་ལྷན་ཚོགས་གསར་དུ་བཙུགས། ལོ་ངོ་བརྒྱད་རིང་
བྱམས་ཁང་དང་འདུ་ཁང་རྟེན་བརྟེན་པ་བཅས་ལེགས་གྲུབ་བྱུང་། ད་ལྟ་
གསར་དུ་ལས་པའི་གྲྭ་ཤག་བཅོ་ལྔ་དང་དགེ་འདུན་པ་སུམ་ཅུ་ལྷག་བཞུགས་པ་
ཐམས་ཅད་ཐུགས་མཐུན་ཁྲིམས་གཙང་ངོས་སྔར་གྱི་ཆོས་ཐོག་དང་སྲོལ་རྒྱུན་
ཕལ་ཆེར་ཉམས་གསོ་དང་སྒྲིག་ཁྲིམས་དང་དོ་དམ་ཡོད་པའི་སྒོ་ནས་རྒྱུན་ལྡན་
གྱི་ཆོས་ཐོག་སྒྲུབ་བཞིན་པའི་སྐབས་སོ། །
སྟོང་ཆེ་ཁྱུང་མོ་དགོན་གཡུང་དྲུང་ཕུན་ཚོགས་གླིང་།
ཁྱུང་མོ་དགོན་གཡུང་དྲུང་ཕུན་ཚོགས་གླིང་ནི། ཁྲི་ཀ་རྫོང་ཧོ་ཞི་ཞང་
གི་སྟོང་ཆེ་ལུང་བར་ཆགས་ཡོད་ལ། དགོན་འདི་ནི་ཕལ་ཆེར་རབ་བྱུང་ལྔ་
བའི་མཇུག་ཙམ་ལ་སོག་བཙུན་སྟོན་པ་ཡེ་ ཤེས་ཀྱིས་ཕྱག་འདེབས་གནང་ལ
གྲུབ་མཐའ་ནི་གཡུང་དྲུང་བོན་དུ་གཏོགས་པ་ཡིན།
དགོན་འདིའི་འདེབས་ པ་པོ་ སོག་བཙུན་སྟོན་པ་ཡེ་ ཤེས་ མཆོག་ནི།
བོད་རབ་བྱུང་ལྔ་བའི་མཇུག་ཙམ་ལ་ ལྷ་ སའི་ཁྱུང་བོ་ སོགས་ སྡེ་ཞེས་པར་སྐུ་
འཁྲུངས། གཞོན་དུས་གཡུང་དྲུང་བོན་གྱི་ཆོས་སྒོར་ཞུགས་ནས་ཟབ་རྒྱས་
ཆོས་ཀྱི་གདམས་པ་མང་དུ་གསན། རྗེས་སུ་སྐུ་དངོས་ཀྱི་གདུལ་བྱ་མདོ་སྨད་
དུ་ཡོད་པར་དགོངས་ནས། ཡུལ་རེབ་གོང་གི་ཁོ་ཚེ་ཨ་ཡག་རྐྱང་སོགས་དད་
ལྡན་དུ་མའི་གདན་ཞུས་ལྟར། ཐོག་མར་རེབ་གོང་གསེར་མོ་ལྗོངས་སུ་ཕེབས་
ནས་སྡེ་སོ་སོར་གཡུང་དྲུང་བོན་གྱི་བཀའ་ཆོས་མང་དུ་བསྩལ་བས་སྙན་པའི་
གྲགས་པ་ཕྱོགས་སུ་རྒྱས། ཅུང་མ་འགོར་བར་ཁྲི་ཀའི་ཕྱོགས་ཀྱི་སྟོང་ཆེ་དང་།
ཤ་རྒྱ། སོག་ཀཱ། ཀ་ཀྱུ་སོགས་ནས་གདན་ཞུས་ལྟར་ཕེབས་ཏེ་དད་ལྡན་



ཁྲི་ཀའི་སྟོང་ཆེ་ཁྱུང་མོ་དགོན་གཡུང་དྲུང་ཕུན་ཚོགས་གླིང་།
: 307.
མང་ཚོགས་རྣམས་ཀྱི་འདོད་མོས་ལྟར་བོན་སྦྱིན་རྒྱ་ཆེར་བསྩལ་ཅིང་། ཐམས་
ཅད་མ་འོངས་པ་ན་གཡུང་དྲུང་བོན་གྱི་གདུལ་བྱར་འགྱུར་བའི་ཐུགས་སྨོན་
ཤུགས་དྲག་མཛད།
དེ་ནས་བླ་མ་རིན་པོ་ཆེའི་ཐུགས་དགོངས་ལ། ཡུལ་ མདོ་སྨད་ཀྱི་
ཕྱོགས་འདིར་ཡང་གཡུང་དྲུང་བོན་གྱི་རང་ལུགས་འཛིན་པ་མདོ་ཕྱོགས་སུ་རྣམ་
དག་འདུལ་བ་འཛིན་པ་རབ་བྱུང་གི་སྡེ་དང་། སྔགས་ཕྱོགས་སུ་སྒྲུབ་གཤེན་
ལྕང་ལོ་འཆང་བ་སྔགས་འཆང་གི་སྡེ་གཉིས་དར་བར་བྱ་དགོས་སྙམ་ནས།
སྤྱི་ལོ1351ལོར་ཐོག་མར་ད་ལྟའི་ཁྱུང་མོ་གྲྭ་ཚང་གཡུང་དྲུང་ཕུན་ཚོགས་གླིང་
འདི་ཉིད་ཕྱག་འདེབས་མཛད། དང་ཐོག་བླ་གྲྭ་ཉི་ཤུ་ཙམ་གྱིས་གཞི་བཟུང་
སྟེ་རྗེ་མཉམ་མེད་པའི་གདན་ས་བཀྲ་ཤིས་སྨན་རིའི་ཕྱག་བཞེས་ལྟར་ཆོ་ག་སྒྲུབ་
དཀྱིལ་སོགས་ཆ་ཚང་བར་བཙུགས་ཏེ་འདུལ་བའི་བཅའ་ཁྲིམས་འགྲིག་ལམ་གྱི་
གཞི་ཚུགས་ཤིང་རིམ་བཞིན་ཁྱུང་མོ་བླ་རབས་བཅུ་དགུའི་གདན་སར་གྱུར་ཏེ་སྐུ་
ཕྲེང་རིམ་བྱོན་གྱིས་ཕྱག་རྗེས་ཆེ་ཆུང་ཅི་རིགས་ཀྱིས་ད་ལྟའི་བར་ལེགས་པར་
བསྐྱངས་སོ། །
སྐུ་ཕྲེང་གཉིས་པ་གྲགས་པ་རྒྱལ་མཚན་དང་། གསུམ་པ་ཀུན་དགའ་
རྒྱལ་མཚན་གཉིས་ཀྱི་འཁྲུངས་ཡུལ་ཡང་ལྷ་སའི་ཁྱུང་བོ་སོག་སྡེ་ཡིན་ཞེས་པ་
ཙམ་ལས་ལོ་རྒྱུས་མ་རྙེད། སྐུ་ཕྲེང་བཞི་བ་ལྔ་པ་གཉིས་ཀྱི་མཚན་ཡང་མ་ངེས།
དྲུག་པ་ཚུལ་ཁྲིམས་ཡེ་ཤེས་ཀྱི་འཁྲུངས་ཡུལ་ནི་ཁྲི་ཀ་ཡིན། བདུན་པ་ཀུན་
བཟང་ཡེ་ཤེས། བརྒྱད་པ་ཉི་མ་རྒྱལ་མཚན། དགུ་བ་གྲུབ་དབང་ཉི་མ་
བཅུ་བ་བསྟན་པ་བློ་གྲོས། བཅུ་གཅིག་པ་ཚུལ་ཁྲིམས་ཡེ་ཤེས། བཅུ་
གཉིས་པ་བསྟན་འཛིན་དབང་རྒྱལ། བཅུ་གསུམ་པ་མཚན་ལྡན་དབང་རྒྱལ།



：308
མཚོ་ལྷོ་ཁུལ་གྱི་དགོམཱབྷཱསྡེ་ཁག་གི་ལོ་རྒྱུས་སྙིང་བསྡུས།
བཅུ་བཞི་བ་བསྟན་འཛིན་ཡེ་ཤེས་བཅས་ཀྱི་འཁྲུངས་ཡུལ་དང་། དགུང་
གྲངས་མཛད་རྗེས་སོགས་མི་གསལ། བཅོ་ལྔ་བ་ཕུན་ཚོགས་དབང་རྒྱལ་གྱི་
འཁྲུངས་ཡུལ་ ནི་ཁྲི་ཀའི་བེ་ཀྱུ་གོང་མ་ཡིན་ལ། དགུང་ལོ་ དོན་ བཞི་ལ་
བཞུགས། བཅུ་དྲུག་པ་གཡུང་དྲུང་རྣམ་རྒྱལ། ཁྲེ་ཙེ་ཞོལ་མ་སྟེ་ཝང་ཐོན་
ཀྲུང་ཨུ་ཚང་ནས་འཁྲུངས་ཤིང་དགུང་ལོ་བརྒྱ་དང་གསུམ་ལ་བཞུགས། བཅུ་
བདུན་པ་བསྟན་པ་བློ་གྲོས་ནི་བོན་པོ་གདོང་སྣའི་ལྷ་ཁང་དཀོན་གཉེར་ཚང་
ནས་འཁྲུངས་ཤིང་དགུང་ལོ་གྱ་གསུམ་ལ་བཞུགས། སྤྱི་ལོ1903ལོར་སྐབས་
དེའི་ཁྲི་ཀའི་རྫོང་དཔོན་ཡིའུ་ཏེན་མེན་གྱིས་གཅན་ཚའི་ཀོའུ་བ་བླ་ མ་ དགེ་
འདུན་བསྟན་པ་དར་རྒྱས་བཀྲོངས་པས་རྫོང་མཁར་ལ་མི་བདེ་བ་སྣ་ཚོགས་
བྱུང༌། དེར་བརྟེན་ཡིའུ་ཏེན་མེན་གྱིས་རྒྱ་བོད་གཉིས་ཀྱི་བླ་མ་དག་གདན་
དྲངས་ཏེ་རིམ་གྲོ་བྱས་ཀྱང་མ་ཕན། ཁྱུང་མོ་བླ་མ་བསྟན་པ་བློ་གྲོས་གདན་
དྲངས་ནས་བོན་གྱི་གྲི་འདུལ་དང་རིམ་གྲོ་བྱས་པས་ཡུལ་ཁམས་བདེ་ལ་བཀོད་
ཟེར། དེ་ནས་ཁྲི་ཀའི་རྫོང་དཔོན་ཡིའུ་ཏེན་མེན་གྱིས་སངས་རྒྱས་བོན་ལ་བློ་
རྩེ་དད་པའི་ཡིག་བྱང་གི་ཡིག་ཆེན་གནང་བས་དེ་ཁྱུང་མོ་སྒར་པའི་སྒོའི་ཡ་ཐེམ་
དུ་བཀལ་ཡོད་པར་གྲགས། སྐབས་དེ་ནས་བཟུང་ཁྲི་ཀ་རྫོང་ནས་བླ་གྲྭ་ལྔ་
བཅུ་ལྔ་པཞི་ལ་འབྲུ་ཕོགས་གནང་སྲོལ་བྱུང་། སྔར་རྫོང་མཁར་གྱི་ཁྲོམ་སྲང་
དུ་ལོ་ལྟར་ལོ་རྩིས་ཀྱི་ས་གླང་ཁྲིད་སྟོན་བྱེད་སྐབས། སྡེ་འདིའི་གྲྭ་པ་རྣམས་
རྫོང་མཁར་དུ་སོང་ནས་ལྷ་འཆམ་འཁྲབ་སྟོན་བྱེད་དགོས་པའི་སྲོལ་ཡོད་ལ།
དུས་ཕྱིས་གོང་ནས་འབྲུ་ཕོགས་ལོ་རེ་བཞིན་ཇེ་ཉུང་དུ་སོང་བར་བརྟེན་རྫོང་
དཔོན་ལ་ཡར་ཞུ་བྱས་ཏེ་ད་ནས་ང་ཚོས་ལྷ་འཆམ་འཁྲབ་སྟོན་བྱེད་མི་ཐུབ་ལ་
འབྲུ་ཕོགས་ཀྱང་གནང་མི་དགོས་པའི་གནས་ཚུལ་ཞུས་རྗེས་དེ་ལྟར་བྱེད་ཆོག་



ཁྲི་ཀའི་སྟོང་ཆེ་ཁྱུང་མོ་དགོན་གཡུང་དྲུང་ཕུན་ཚོགས་གླིང༌། ་309 :
པའི་གནང་བ་ཐོབ་པ་དང་མཉམ་དུ་འབྲུ་ཕོགས་ཀྱང་ཆད། རབ་ཚེས་མེ་
སྦྲུལ་ཏེ་སྤྱི་ལོ1917ལོ་མིན་གོ་སྲིད་ལོ་དྲུག་པར་མན་ཇི་རྒྱལ་རབས་ཀྱི་རྒྱལ་རྒྱུད་
ཨོད་ཞི་ཅོ་ལོ་ཙོན་ཧྲེ་ཏང་། བླ་བྲང་བརྒྱུད་དེ་རེབ་གོང་ནས་ཁྲི་ཀའི་གོང་བ་
གྲྭ་ཚང་དུ་ཐོན། མ་འགོར་བར་སྟོང་ཆེ་ཁྱུང་མོ་དགོན་པར་འབྱོར་ཏེ་ལིས་
གོང་གིས་ཁྱུང་མོ་བླ་མ་བསྟན་པ་བློ་གྲོས་ཆོས་སྲིད་སྐྱོང་བའི་དབུ་བླར་བསྐོས།
ཕྱིས་ལིས་གོང་འཛིན་བཟུང་བྱས་རྗེས་དེའི་ནག་ཉེས་ལ་བརྟེན་སྟོང་ཆེ་དཔོན་པོ་
དབང་རྒྱལ་བསད། ཁྱུང་མོ་བླ་མའི་ཨ་ཁུ་གཉེར་བ་ཟི་ལིང་ནས་བཙོན་ལ་
བཅུག སྤྱི་ལོ1919ལོར་མཱ་ཆི་ལ་དངུལ་སྒོར་སླ་ང་གང་ཕུལ་བས་ཨ་ཁུ་
བཙོན་ར་ལས་ཕྱིར་བླངས་པ་སོགས་ལོ་རྒྱུས་རགས་ཙམ་མོ། །
བཅོ་བརྒྱད་ པ་ སྒྲོལ་ བ་ མཐར་ ཕྱིན། རབ་ ཚེས་ ས་ སྤྲེལ་ ཏེ་ སྤྱི་ལོ
1908ལོར་ཟི་ལིང་གི་ལིག་ཀྱཱ་ཙེ་ནས་སྐུ་འཁྲུངས། རུས་རྒྱ་རིགས་ཡིན་ཞིང་
ཁོང་གི་རྒྱ་མིང་ལ་ལིག་ཏེན་ཁོས་ཟེར། ཁོང་སྤྱི་ཚོགས་རྙིང་བར་མཚོ་སྔོན་
བོད་སོག་སློབ་གྲྭ་ནས་མཐར་ཕྱིན། བོད་རྒྱུ་བ་ཉིས་ཀྱི་ཡི་གེ་སློབ་འབྲིང་གི་
ཚད་དང་ལྡན། རང་ལོ་ཉེར་ལྔ་ཡས་མས་སུ་དཀར་བརྗིད་ཞང་གཡུ་རྩ་བོད་
ཡིག་སློབ་གྲྭའི་དགེ་རྒན་ལ་ལོ་གཉིས་རིང་བཞུགས། སྐབས་ཤིག་ཁོང་རྟར་
ཞོན་ནས་ས་གཞན་ཞིག་ལ་འགྲོ་སྐབས། གློ་བུར་རྟ་ལས་ལྷུང་སྟེ་དྲན་མེད་དུ་
བརྒྱལ། ཅུང་ཙམ་ན་བརྒྱལ་བ་སངས་པས་ཁོ་བོ་ཁྱུང་མོ་བླ་མ་ཡིན་ཚུལ་གྱི་
ལབ་གླེང་མང་ཙམ་བྱས་ཀྱང་རེ་ཞིག་ཐག་མ་ཆོད་པར་ལུས། དེ་ནས་ཁོང་
གིས་རིམ་བཞིན་སྔོན་གྱི་ཉེར་སྤྱོད་རྣམས་འདི་དང་འདིས་བྱས་ཞེས་ངོས་འཛིན་
གནང་བ་དང་། བླ་མ་གོང་མའི་ཐུགས་ཀྱི་ཡོན་ཏན་མཐའ་དག་རྒྱུད་ལ་རང་
ཆས་སུ་མངའ་བ་ཞིག་བྱུང་། ཕྱིས་ ཐམས་ཅད་གྲོས་མཐུན་གྱིས་བླ་མའི་གོ་



· 310 ་
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
སོར་བཞག་སྟེ་རབ་ཏུ་བྱུང་། མཚན་ལ་སྒྲོལ་བ་མཐར་ཕྱིན་ཐེར། རབ་
རྒྱལ་ས་གླང་སྟེ་སྤྱི་ལོ1949ལོར་རྒྱལ་ཡོངས་བཅིངས་གྲོལ་བྱས་རྗེས་རྫོང་མི་
རིགས་དོན་བྱེད་ཁོངས་མི་ལྷན་ཚོགས་ཀྱི་འགན་དབང་བཞེས། དེའི་ཕྱི་ལོ་
དགུང་ལོ་ཞེ་གསུམ་སྟེང་ཕྱིར་གདན་སར་བྱོན་ཏེ་རབ་རྒྱལ་ས་ཁྱི་ལོའི་བར་དུ་
བཞུགས། སྤྱི་ལོ1958ལོར་རྐྱེན་ངན་གྱིས་ཁྲི་ མུན་ དུ་ བཅུག སྤྱི་ལོ.
1961ལོ་སྟེ་རང་ལོ་ང་བཞིའི་སྟེང་སྐུ་ཞི་བར་གཤེགས་སོ། །
སྐུ་ཕྲེང་བཅུ་དགུ་བ་སྟོབས་ལྡན་དབང་ཕྱུག་ནི། སྤྱི་ལོ1966ལོའི་ཟླ་
བཞི་བའི་ཚེས་གཉིས་ཉིན་མཚོ་ལྷོ་ཁུལ་གུང་ཧོ་རྫོང་ཆབ་ཆའི་སྐྱིད་གདོང་སྡེ་
བའི་ཕ་ཚེ་བྷ་དང་མ་གདུགས་དཀར་སྐྱིད་གཉིས་ཀྱི་ཁྱིམ་དུ་སྐྱེས་ཤིང་ མིང་
སྲིང་བརྒྱད་ཀྱི་ལྔ་བ་ཡིན། སྤྱི་ལོ1974ལོར་ས་དེའི་རྒྱུ་ར་སློབ་ཆུང་དུ་སོང་སྟེ་
ལོ་ལྔ་ལ་སློབ་གཉེར་བྱས་རྗེས། མཚོ་ལྷོ་མི་རིགས་དགེ་འོས་སློབ་གྲྭས་སློབ་མ་
བསྡུ་ བའི་ གོ་ སྐབས་ དང་ འཕྲོད་ དེ་ དེར་ རྒྱུགས་ འཕྲོད་ ཅིང་། སྤྱི་ ལོ་
1982ལོར་སློབ་གཉེར་གྱི་བྱ་བ་མཇུག་རྫོགས་ཏེ་སློབ་མཐར་ཕྱིན་ནའང་རྒྱལ་
ཁབ་ཀྱི་ལས་བགོས་བྱ་བ་མ་གཉེར་བར་སྒེར་གཉེར་ཚོང་ལས་ཀྱི་འགོ་བརྩམས།
ལྷ་ས་དང་ཁྲིན་ཏུའུ་སོགས་ལ་སོང་སྟེ་རང་གིས་དཀའ་སྤྱད་ཀྱིས་བཙལ་བའི་
སྒོར་མོ་ལས་ཕ་ཡུལ་གྱི་འཚོ་བའི་ཐད་དཀའ་ངལ་ཡོད་པའི་ཁྱིམ་ཚང་ཁ་ཤས་ལ་
རྒྱབ་རོགས་བྱས། སྤྱི་ལོ1984ལོར་སི་ཁྲོན་ཞིང་ཆེན་རྔ་བ་རྫོང་སྣང་ཞིག་
རྒྱལ་བསྟན་ཕུན་ཚོགས་གླིང་གི་གྲྭ་པ་བརྒྱ་ཕྲག་བཅུ་ལྷག་གིས་ གཙུག་གི་རྒྱུན་
དང་སྐྱབས་ཀྱི་བཅོལ་ས། མཆོད་པའི་རྟེན་དུ་གྱུར་པའི་རྒྱལ་ཚབ་རྒྱ་འོབས་
ཁྱུང་མོ་བསྟན་འཛིན་དབང་གི་རྒྱལ་པོས་ཁྱུང་མོ་སྐུ་ཕྲེང་བཅོ་བརྒྱད་པའི་ཡང་
སྲིད་དུ་ངོས་འཛིན་མཛད་པ་དང་། ཁོང་ཉིད་སློབ་དཔོན་དུ་བསྟེན་ནས་



ཁྲི་ཀའི་སྟོང་ཆེ་ཁྱུང་མོ་དགོན་གཡུང་དྲུང་ཕུན་ཚོགས་གླིང༌། ：311 ，
སྔོན་འགྲོ་དངོས་གཞི་སོགས་ལ་སྦྱངས་པ་བྱས། སྤྱི་ལོ1991ལོར་མཚོ་ལྷོ་
ཁུལ་གུང་ཧོ་རྫོང་སྨིན་གྲོལ་དུང་དཀར་གཤེན་བསྟན་དར་ རྒྱས་གླིང་གི་ཉེ་
འདབས་སུ་མཆོད་པའི་རྟེན་མཆོག་ཆེན་པོ་ཞིག་བཞེངས་པར་མ་ཟད། བོད་
ཀྱི་དུས་དེབ《གངས་རྒྱན་མེ་ཏོག》དང《ཟླ་ཟེར》སོགས་སུ་སྒོར་མོ་ཕུད་དེ་བྱ་
དགའ་ཡོད་པའི་རྩོམ་ཡིག་བསྡུས་པ་དང་། བོད་ཀྱི་རིག་གནས་འཕེལ་རྒྱས་
སུ་གཏོང་ཆེད། རྟིང་སྐུལ་གྱི་ཚུལ་དུ་མཚོ་སྔོན་མི་རིགས་སློབ་གྲྭ་ཆེན་མོ་ནས་
བོད་ཀྱི་ན་གཞོན་དགེ་རྒན་ཕུལ་བྱུང་ཅན་སྐོར་ཞིག་བདམས་ཏེ་སྒོར་མོའི་བྱ་
དགའགནང་། དེ་མིན་པཎ་ཆེན་སྐུ་ཕྲེང་བཅུ་བ་ཆོས་ཀྱི་རྒྱལ་མཚན་དཔལ་
བཟང་པོ་མཆོག་གི་མཛད་རྗེས་བླ་མེད་ཕྱིར་དྲན་བྱེད་ཆེད་མཚོ་སྔོན་མི་རིགས་
དགེ་འོས་མཐོ་རིམ་ཆེད་སྦྱོང་སློབ་གྲྭར་རྒྱལ་པོའི་བཀའ་འགྱུར་ཚར་གཅིག་ཕུལ་
ཏེ་གསར་སྐྱེས་ཀྱི་དད་ལྡན་སློབ་བུ་རྣམས་ལ་མཆོད་པའི་རྟེན་དུ་བཞག་ སྤྱི་ལོ
1994ལོར་གོང་རིམ་ཆོས་ལུགས་སྡེ་ཁག་གིས་དངོས་སུ་ཆོག་མཆན་བཀོད་པ་
བརྒྱུད་དེ་མཚོ་ལྷོ་ཁུལ་ཁྲི་ཀ་རྫོང་སྟོང་ཆེ་གཡུང་དྲུང་ཕུན་ཚོགས་གླིང་ནས་མི་
འཇིགས་གདོང་ལྔའི་བཏེགས་པའི་ཁྲི་ལ་བཀོད་དེ་དགའ་སྟོན་གྱི་ཡོ་ལང་རྒྱུ་ཆེན་
པོ་མཛད། 1995ལོར་རྨ་ལྷོ་ཁུལ་ཐུན་རིན་རྫོང་གི་མག་གསར་སྡེ་བར་སོང་
ནས་ས་དེའི་ལོ་ཆུང་བྱིས་པ་རྣམས་ཀྱིས་བོད་ཡིག་སྦྱང་མི་ཐུབ་པའི་གནད་དོན་
ལ་དམིགས་ནས་དེ་གའི་སྡེ་དཔོན་དང་མགོ་གཙོ་རྣམས་ལ་གྲོས་མོལ་བྱས་ཏེ་སྡེ་
བ་དེ་ནས་སློབ་ཆུང་ཞིག་འཛུགས་རྒྱུ་གཏན་ལ་ཕབ་སྟེ་སྒོར་མོ་མི་ཉུང་བ་ཞིག་
ཕུད་དེ་གཞོགས་འདེགས་བྱས། སྤྱི་ལོ་1998ལོར་ཡང་བསྐྱར་གུང་ཧོ་རྫོང་
སྨིན་གྲོལ་དུང་དཀར་གཤེན་བསྟན་དར་རྒྱས་གླིང་དུ་སོང་ནས་མཆོད་པའི་རྟེན་
མཆོག་བརྒྱད་བཞེངས་ཏེ་ལེགས་གྲུབ་བྱུང་ཡོད་ལ། ཁྲི་ཀའི་སྟོང་ཆེ་གཡུང་



： 312.
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
དྲུང་ཕུན་ཚོགས་གླིང་དུའང་མཆོད་པའི་རྟེན་མཆོག་བརྒྱད་ལེགས་གྲུབ་བྱུང་
ཡོད། ཁོས་ད་བར་དུ་གུང་ཧོ་དང་ཁྲི་ཀ ཀོས་ནན་མགོ་མང་གི་སྟོང་སྐོར་
དང་དཔོན་ཚང་སྡེ་བ་སོགས་ནས་བཞེངས་པའི་མཆོད་རྟེན་བསྡོམས་པས་བཅུ་
དགུ་ཡོད་པ་དང་། ཉེ་བའི་ལོ་འདི་འགར་ཁོས་དཀའ་ངལ་ཡོད་པའི་འབྲོག་
ཁྱིམ་སྐོར་ཞིག་ལ་ཉི་འོད་ནུས་པའི་གློག་སྒྲོན་དང་འོ་བཤིག་འཕྲུལ་ཆས་སོགས་
ཉོ་བའི་རྒྱབ་རོགས་བྱེད་བཞིན་པར་མ་ཟད། རྨ་ལྷོ་ཁུལ་ཐུན་རིང་རྫོང་གི་
སྟོང་ཚེ་སྡེ་བར་ཡང་མཆོད་པའི་རྟེན་མཆོག་ཅིག་བཞེངས་གྲབས་བྱེད་བཞིན་
མཆིས། ད་ལྟ་ཁྱུང་མོ་གཡུང་དྲུང་ཕུན་ཚོགས་གླིང་གི་བོན་གྱི་སྒོ་མོ་གཏན་པ་
མེད་པར་ཕྱེ་ཞིང་། རྟེན་བརྟེན་པ་སྔར་ལས་གསར་བཞེངས་ལེགས་གྲུབ་བྱུང་
བ་དང་། གྲྭ་པ་རྣམས་ལ་གཞུང་རིག་གནས་ཀུན་ལ་སྦྱང་བ་བྱེད་པར་བསྐུལ་
ཏེ། བསྟན་འགྲོའི་དོན་ལ་གཞོལ་བཞིན་པའི་སྐབས་ལགས་སོ། །
གཞན་ཁྱུང་མོ་དགོན་དང་འབྲེལ་བའི་བླ་སྤྲུལ་ཁྲི་ཐོག་འགའ་ཞིག་གི་ལོ་
རྒྱུས་མདོ་ཙམ་བརྗོད་ན། སྤྱིར་སྡེ་འདི་བདག་སྐྱོང་སྤེལ་གསུམ་བྱེད་མཁན་ནི་
ཁྱུང་མོ་སྐུ་ཕྲེང་རིམ་བྱོན་ཡིན་ཡང་། སྐབས་ཤིག་ཏུ་ཁྱུང་མོ་ཚང་ལ་འོས་སྤྲུལ་
གཉིས་བྱོན་པ་དང་། གཞན་ཡང་མཁར་ནག་གྲུབ་ཆེན་དང་། སྦེ་སེར་
པཎྜི་ཏ་སོགས་བླ་མ་དུ་མ་བཞུགས་ཤིང་། རིམ་བཞིན་ཁོང་རྣམ་པ་ཕན་ཚུན་
ཅུང་མ་འཆམས་པར་བརྟེན་དགོན་པའི་ལས་དོན་ཁུར་དུ་ལེན་མཁན་ཞིག་མ་
བྱུང་བས་དགོན་པའི་ཆོས་སྲིད་གཉིས་ལོ་རེ་བཞིན་ཉམས་རྒུད་དུ་གྱུར་སྟབས།
ཁྱུང་མོ་སྒར་གྲོང་རྒན་གསུམ་ལས་སྣེ་དག་གིས་དགོན་པར་བདག་སྐྱོང་བྱེད་པའི་
ཁྲི་བླ་ཞིག་ གཞན་ནས་འཚོལ་རྒྱུར་གྲོས་ ཐོག་ བཅད་དེ། བླ་བྲང་རྩེ་ ཞིག་
དགོན་པའི་བོན་གྱི་བླ་མ་ཤེས་རབ་རྣམ་རྒྱལ་ལམ་སྟོང་ཉིད་བྱ་འཕུར་དུ་གྲགས་



ཁྲི་ཀའི་སྟོང་ཆེ་ཁྱུང་མོ་དགོན་གཡུང་དྲུང་ཕུན་ཚོགས་གླིང་། : 313.
པ་ཞུས་ཏེ་ཁྲིར་བཞུགས། བླ་མས་རྟ་ནོར་མང་པོའི་སྟོབས་ལ་བརྟེན་ནས་
དགོན་པ་ཉམས་གསོ་དང་། གཞུང་ཡོན་ཏན་ལ་བརྟེན་ནས་སློབ་བུ་བསྐྱངས་
སྟབས་བོན་གྲྭ་བརྒྱད་ཅུ་ཙམ་འདུས་ཏེ་ཆོས་སྲིད་གང་ངོས་ནས་ཡར་རྒྱས་སུ་
སོང་། དུས་དེ་ནས་བཟུང་རྩེ་ཞིག་དགོན་པའི་བླ་མ་རིམ་བྱོན་རྣམས་འདི་
གའི་ཁྲིར་ཕེབས་དགོས་པའི་སྲོལ་བྱུང་བ་སྤྱི་ལོ1958ལོའི་བར་མ་ཉམས་པར་
ཡོད། དེའི་རྗེས་ཁྲི་རབས་གཉིས་པ་ཆོས་ རྗེ་ རྒྱལ་ བ་ཚུལ་ཁྲིམས། ཁྲི་
རབས་གསུམ་པ་དྲུང་རིམ་པ་ཤེས་རབ་རྣམ་རྒྱལ། ཁྲི་རབས་བཞི་བ་ཐེགས་
མཆོག་ཡེ་ ཤེས གཡུང་ དྲུང་ བསྟན་ རྒྱུས། གཡུང་ དྲུང་ དབང་ རྒྱལ།
མཁས་གྲུབ་དཀོན་མཆོག ཧོར་ཚུལ་ཁྲིམས་ཡེ་ཤེས་སོགས་ཁྲི་རབས་མང་པོ་
བྱོན་ཞིང་། སྒྲོལ་བ་མཐར་ཕྱིན་ཚང་ང་བརྒྱད་ལོར་རྐྱེན་དབང་གིས་ཁྲི་མུན་
དུ་གཤེགས།
མཁར་ནག་བླ་མའི་ལོ་རྒྱུས། མཁར་ནག་གྲུབ་ཆེན་ནམ་ཤེས་རབ་
ཚུལ་ཁྲིམས་ནི་མཁར་ནག་ནས་འཁྲུངས་ཤིང༌། ཆུང་དུས་ནས་བཟུང་ཡི་གེ་
འབྲི་ཀློག་ལ་སྦྱངས་པ་ཚེགས་མེད་དུ་མཁྱེན། སྒོམ་རྟོགས་མཐོན་པོར་ཕྱིན་
ནས་འདྲེ་སྲིན་དམ་ལ་བཏགས་ཤིང་། དགུང་གྲངས་བདུན་ཅུའི་སྐབས་ཞི་
དབྱིངས་སུ་གཤེགས། བླ་མ་དེའི་རྒྱུན་འཛིན་པ་ནམ་མཁའ་ཤེས་རབ་ཡིན་
ཞིང་ལྟ་སྒོམ་སྤྱོད་གསུམ་བླ་མ་དང་མཉམ། སྡོམ་གསུམ་རྣམ་པར་དག་ཅིང་
གདན་ས་ཚུལ་བཞིན་བསྐྱངས། དགུང་ལོ་དྲུག་ཅུའི་སྟེང་གཤེགས། དེའི་
སྤྲུལ་སྐུ་གཡུང་དྲུང་ཡེ་ཤེས་ནི་འབའ་ལུང་དུང་ཁྱུང་ནས་འཁྲུངས། དགུང་ལོ་
རྒྱ་གསུམ་བར་བཞུགས། དེའི་སྤྲུལ་སྐུ་གཡུང་དྲུང་བསྟན་རྒྱལ་ནི་རྩེ་ཁོག་མག་
སར་ནས་འཁྲུངས། དགུང་ལོ་ཞེ་གསུམ་བར་བཞུགས། དེའི་སྤྲུལ་སྐུ་ཚུལ་



—་314 - - མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ཁྲིམས་བློ་གྲོས་ནི་མང་བྱ་སྟོང་སྐོར་ནས་འཁྲུངས་ཤིང་ང་བརྒྱད་ལོ་ཁྲི་མུན་དུ་
གཤེགས།
སྦ་སེར་བླ་མའི་ལོ་རྒྱུས། སྐུ་ཐོག་དང་པོའི་མཚན་ལ་ཀུན་བཟང་རྒྱལ་
མཚན་ནམ་ནམ་མཁའ་དབང་ཕྱུག་ཟེར། ཁོང་སྦ་སེར་བླ་མ་ཐོད་དཀར་ཞེས་
པའི་ཁྱིམ་དུ་འཁྲུངས་ཤིང་། ཆུང་དུས་ནས་འབྲི་ཀློག་སོགས་ལ་མཁས་ཤིང༌།
སྐྱེས་སྟོབས་ཀྱི་ཤེས་རབ་དང་སྦྱངས་སྟོབས་ཀྱི་ཡོན་ཏན་མི་དམན་ཞིང་། ཕྱི་
ནང་རིག་པའི་གནས་རྣམས་དང་གསང་སྔགས་ཀྱི་བོན་སྒོ་མཐའ་དག་ཚེགས་
མེད་དུ་མཁྱེན། རྙིང་ངེ་དགེ་རྒན་ཚུལ་ཁྲིམས་ཀྱི་དྲུང་ནས་བསླབ་ཁྲིམས་ཚུལ་
བཞིན་མནོས། ་ མཁའ་འགྲོ་གསང་བའི་གཅོད་ཀྱི་གདམས་པ་རྫོགས་པར་
མནོས་ཏེ་གཉན་ཁྲོད་དུ་འགྲིམས། རྒྱལ་རོང་དམུ་རྡོའི་ཕྱོགས་དང་མདོ་
ཁམས་ཀྱི་གནས་ཁག་ལ་ལོ་བདུན་རིང་འགྲིམས། བཻ་རོའི་ཞལ་གཟིགས་ཏེ་
ལུང་བསྟན་པ་བཞིན། དབུས་གཙང་མངའ་རིས་འཕགས་ཡུལ་སོགས་སུ་
ཞབས་ཀྱིས་བཅགས་ཤིང་དབེན་གནས་རྣམས་སུ་སྒྲུབ་པ་མཛད། གཤེན་
དར་ལྡིང་སོགས་སུ་ཕེབས་ནས། མཁས་གྲུབ་ཚུལ་ཁྲིམས་རྒྱལ་མཚན་དང་
སྨན་རིའི་མཁན་པོ་ཉི་བསྟན་སོགས་ཀྱི་དྲུང་དུ་མན་ངག་གདམས་ཁྲིད་སོགས་
ལྷག་ལུས་མེད་པར་གསན། དགུང་ལོ་སོ་ལྔ་ཡས་མས་སུ་གདན་ས་གཡུང་
དྲུང་ཕུན་ཚོགས་གླིང་འདིར་ཕེབས་ཤིང་སྦ་སེར་པཎྜི་ཏ་ཞེས་གྲགས་པ་ཕྱོགས་སུ་
རྒྱས། ཉམས་ལེན་ལ་ཆུ་བོའི་རྒྱུན་བཞིན་གཞོལ། རྗེས་འཇུག་བུ་སློབ་མང་
དུ་བྱུང་ཞིང་གསུང་རྩོམ་ཡང་ཁ་ཤས་ཡོད། དགུང་ལོ་དྲུག་ཅུ་ལྷག་བཞུགས་
ཏེ་འགྲོ་དོན་དཔག་མེད་བསྐྱངས། དེའི་སྤྲུལ་སྐུ་སྦ་སེར་མཁས་གྲུབ་ཀྱིས་སྔར་
བཞིན་གདན་ས་བསྐྱངས། དགུང་ལོ་ དྲུག་ཅུ་བ་རབ་རྒྱལ་ས་ཁྱི་སྟེ་སྤྱི་ལོ



ཁྲི་ཀའི་སྟོང་ཚེ་ཁྱུང་མོ་དགོན་གཡུང་དྲུང་ཕུན་ཚོགས་གླིང་།
: 315
བ་
1958ལོར་རྐྱེན་དབང་གིས་ཁྲིད་མོན་དུ་གཤེགས། ་ སྐུ་གདུང་རི་ལ་གདན་
འདྲེན་ཞུ་སྐབས་འཇའ་འོད་ཤར་བ་ཀུན་གྱིས་མཐོང་བས་ངོ་མཚར་བར་གླེང་།
ལཱ་མོ་ཞབས་དྲུང་དཀར་པོར་དགོན་མགོ་ཕུལ་བའི་སྐོར། རབ་བྱུང་
བཅུ་གཉིས་པའི་སྨད།. སྤྱི་ལོ་དུས་རབས་བཅོ་བརྒྱད་པའི་སྟོད་དུ་འཇམ་
མགོནབསྟན་པའི་རྩ་ལག་དམ་པ་ལཱ་མོ་མཆོག་སྤྲུལ་སྐུ་ཕྲེང་བཞི་བ་བློ་བཟང་
ཐུབ་བསྟན་དགེ་ལེགས་རྒྱལ་མཚན་དཔལ་བཟང་པོ་ལྗོངས་འདིར་ཆིབས་ཞལ་
བསྒྱུར་སྐབས། སྡེ་འདིའི་རྒན་གྲས་ཐུན་མོང་ནས་གསོལ་བ་རྩེ་གཅིག་ཏུ་
བཏབ་སྟེ་ སྡེ་འདིའི་དགོན་ མགོ་ ཕུལ་ ་བདག་གིར་བཞེས་ཏེ་བཀའ་ལས།
རང་རེ་མཚོ་སྔོན་འདིར་བོན་སྔགས་མང་ཡང་། རྣམ་དག་འདུལ་བ་འཛིན་
པའི་སྡེ་ཁྱུང་མོ་གྲྭ་ཚང་འདི་གཅིག་པུ་ལས་མེད་པས་ཀུན་གྱིས་རོགས་སྐྱོར་དང་
ཕན་ཚུན་བརྩི་འཇོག་བྱེད་དགོས་པ་ལས། གྲུབ་མཐའ་ལ་གཉའ་གནོན་བྱེད་
མི་འོས་ཞེས་གསུངས་ཏེ་ཁོང་གིས་འདུ་ཁང་སྟེང་གཡུ་ཡི་རྒྱ་ཕིབས་ཀྱི་ཐོབ་ཐང་
དང་གསེར་ཏོག་སོགས་ཀྱི་བདག་རྐྱེན་བསྩལ། བོན་དཀར་བཀྲ་ཤིས་ཆོས་
གླིང་ཞེས་མཚན་བསྩལ་ཏེ་སྔ་ཕྱི་བར་གསུམ་དུ་གཟིགས་སྐྱོང་ཚད་མེད་གནང་།
དུས་དེར་ཡུལ་མི་ཀུན་གྱི་ཁ་དཔེ་ལ། བན་མཚོ་མོ་འདྲ་པའི་དཀྱིལ་ནས།།བོན་
ཉ་མོ་འདྲ་བའི་བདེ་སྐྱིད། །ཡུལ་ཁྲི་ཀའི་ཕྱོགས་ན་གནས་ཡོད། ། ཅེས་ད་
ལྟའི་བར་ཀུན་གྱི་ཁ་ལ་ལྷན་སྐྱེས་སུ་ཆགས་འདུག་པ་འདི་ལ་དཔགས་ན་སྔ་མོ་
ནས་བོན་དང་ཐུབ་བསྟན་པའི་བར་གྲུབ་མཐའ་ཕྱོགས་ཞེན་མེད་ལ། ཕན་
ཚུན་བར་མཐུན་འབྲེལ་བཟང་པོ་ཡོད། དུས་དེ་ནས་བཟུང་ལཱ་མོ་ཞབས་དྲུང་
དཀར་པོའི་དགོན་ལག་ཉེར་ལྔའི་གྲས་སུ་གཏོགས་སོ། ། ་ །
གཙུག་ལག་ཁང་དང་སྐུ་གསུང་ཐུགས་རྟེན་གྱི་དཀར་ཆག་འགོད་པ་ལ།



，316 •
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
འདུ་ཁང་གི་བཞེངས་བཀོད་ཕུན་སུམ་ཚོགས་ཤིང་། དེའི་རྒྱ་ཁྱོན་ལ་ཁང་
མིག་སུམ་ཅུ་དང་། དཀྱིལ་དུ་ ཀ་རིང་བཞིས་ བཏེགས་པ། ་ ཐོག་ཚད་
གསུམ་ཡིན་ལ་སྟེང་དུ་གཡུའི་རྒྱ་ཕིབས་དང་གསེར་ཏོག་གིས་བརྒྱན་པ། ནང་
རྟེན་གྱི་གཙོ་བོ་རྗེ་མཉམ་མེད་རིན་ཆེན་གྱི་འདྲ་སྐུ་ལེགས་ཤོས། གཤེན་རབ་
རྣམ་པར་རྒྱལ་བའི་སྐུ་བརྙན་སོགས་རྟེན་མང་ཙམ་བཞུགས། སྤྱན་ཐང་གི་
སྐོར་ལ། གནས་བརྟན་ བཅུ་ དྲུག་ ཀུན་ བཟང་འཁོར་ པ་ དོང་འདྲེན།
གདུགས་དཀར། ཀུན་རིག ཀུན་དབྱིངས། སྨོན་ལམ་ མཐའ་ ཡས།
རྣམ་དག་བྱམས་མ། བྱམས་ལྡན་མ། དགེ་སྤྱོད། དུས་འཁོར། ནུབ་
ཕྱོགས་བདེ་བ་ ཅན་ སྟག་གཟིག་འོལ་མོ་གླིང་། ཤམ་བྷ་ལའི་ཞིང་བཀོད།
དམ་ཅན་རྒྱ་མཚོ། སྟག་ལྷ། བོན་སྐྱོང་ཕོ་རྒྱུད་མོ་རྒྱུད་སོགས་དང་། ཕྱི་
ཁྱམས་སུ་རྒྱལ་ཆེན་བཞི། སྲིད་པའི་འཁོར་ལོ་སོགས་ཕྱི་ནང་ཀུན་ན་བསྡོམས་
པས་རྒྱུན་ཐང་ཉེར་གཉིས་དང་། གསུང་རྟེན་གྱི་སྐོར་ལ་རྒྱལ་བའི་བཀའ་
འགྱུར་རིན་པོ་ཆེ་ཆ་ཚང་བར་བཞུགས། གཞན་རྣམ་པར་རྒྱལ་བའི་ཇོ་ཁང་
གི་རྟེན་གཙོ་བོ་ནི་ལྷ་སྐུ་རྣམ་པར་རྒྱལ་བ། ཤེས་རབ་བྱམས་མ། ཤེས་རབ་
སྒྲ་སེ་སྲས་བརྒྱད། སྟག་ལྷ་དམར་ནག བཀའ་སྐྱོང་ཕོ་རྒྱུད་དང་། ཕྱི་
ནང་ཀུན་ན་བདེ་གཤེགས་ སངས་ རྒྱས་སྟོང་སྐུ་ལྡེབས་རིས་སོགས་བཞུགས།
དུས་པ།སུམ་སངས་རྒྱས་ཇོ་ཁང་གི་ནང་རྟེན་ནི། དབུས་སུ་དུས་གསུམ་སངས་
རྒྱས། གཡས་གཡོན་གཉིས་སུ་ སེམས་དཔའ་བརྒྱད་དང་།ལྷ་ དམར་ནག་
སོགས་བཞུགས། གཞན་རྣམ་དག་ལྷ་ཁང་། སོག་སྐུའི་ལྷ་ཁང་། རྭ་ལྷ་
ཁང་། ཤཱཀྱའི་བོན་ཚང་གི་ལྷ་ཁང་། ཁྱུང་མོ་ལྷ་ཁང་སོགས་འདུ་ཁང་དང་
ལྷ་ཁང་ཆེ་ཆུང་བརྒྱད། དེ་དག་སོ་སོའི་ནང་རྟེན་དུ་ལྷ་སྐུ་བྲིས་འབུར་སོགས་



_ ཁྲི་ཀའི་སྟོང་ཆི་ཁྱུང་མོ་དགོན་གཡུང་དྲུང་ཕུན་ཚོགས་གླིང༌། ་317 .
དང་མཆོད་རྫས་ཀྱི་རིགས་མང་པོ། ཐུགས་རྟེན་དུ་དགོན་པའི་བྱང་ངོས་སུ་
བྱང་སྐོར་གྱི་ཚུལ་དུ་གཡུང་དྲུང་བཀོད་ལེགས་ཀྱི་མཆོད་རྟེན་བརྒྱད་ཡོད་ལ་དེ་
དག་བཟོ་བཀོད་ལེགས་ཤིང་ནང་རྟེན་གྱ་ནོམ་པ་བཞུགས།
གཞན་ཡང་སྡེ་འདིའི་རྟེན་གྱི་གཙོ་བོ་ནི། སྔར་སྟོན་པ་གཤེན་རབ་
ཀྱིས་ཤར་ཀོང་ བོ་ རོང་དུ་བདུད་ཁྱབ་པ་ལག་ རིང་ བཏུལ་བྱེད་ ཀྱི་ ཐུན་རྡོ་
དབྱིབས་འཇོང་བོ་མདོག་སྨུག་པོ་ཞབས་མཐིལ་དུ་སྟོན་པའི་ཕྱག་མཛུབ་ཀྱི་རྗེས་
རྣམས་གསལ་བོར་ཡོད་པའི་རྟེན་རྡོ་རྩ་འགངས་ཆེ་བ་ཞིག་ཡོད། སྤྱི་ལོ
1964ལོར་དེ་མེད་པར་བཟོས། བཀྲ་ཤིས་རྒྱལ་མཚན་གྱི་ཐོད་ཌར་སྟེང་ན་
ཨ་ཡིག་དཀར་པོ་རང་བྱོན་དུ་ཡོད་པ་ད་ལྟ་མངོན་སུམ་མཇལ་རྒྱུ་འདུག ལཱ་
མོ་ཞབས་ དྲུང་ དཀར་ པོས་ གནང་ བའི་ རྟེན་ ཐུབ་ པ་ རྡོར་ གདན་ མ་ དང་
སྔར་གོང་མ་ཀོང་ཞིས་ཕུལ་བའི་བཀའ་ཤོག་དང་ཐམ་ག་ཏོག་ཞྭ་མོ་ཁྲབ་སོགས་
དང་རྩ་ཆེའི་དངོས་རྫས་གང་ཡོད་རྣམས་ཆུད་ཟོས་སུ་གྱུར། རབ་རྒྱལ་ལྕགས་
གླང་སྟེ་སྤྱི་ལོ1961ལོར་རྒྱལ་བསྟན་ཉམས་གསོ་དོད་ཙམ་བྱུང་སྐབས་གྲྭ་པ་ཁ་
ཤས་ཕྱིར་དགོན་པར་ཕེབས་སྟེ་སྐུ་གསུང་ཐུགས་རྟེན་ཅུང་ཟད་ལྷག་ལུས་བྱུང༌
ཡོད་པ་རྣམས་འདུ་ཁང་དུ་ཞུས་ཏེ་ཆོས་ཀྱི་བྱ་འགུལ་རེ་ཞིག་སྤེལ་ནའང་མ་
འགྱིངས་པར་ལས་རླུང་འཚུབ་མའི་ཁྲོད་ནས་རྗེས་མེད་དུ་ཡལ་ཏེ་ལོ་ངོ་བཅུ་
ཟུང་ལྷག་ལ་དགོན་གནས་སྟོངས། །
ཉམས་པ་སླར་གསོ་བྱས་པའི་ཚུལ། ཆོས་ལུགས་དད་མོས་རང་དབང་
གི་སྲིད་ཇུས་དངོས་འབེབས་བྱས་པར་བརྟེན་རབ་རྒྱལ་བགྲང་བྱ་བདུན་པ་ཆུ་
ཕག་སྟེ་སྤྱི་ལོ1983ལོར་གོང་ནས་ཆོག་མཆན་དངོས་ སུ་གནང་ སྟེ་ཁྱུང་མོ་
གཡུང་དྲུང་ཕུན་ཚོགས་གླིང་གི་བོན་གྱི་སྒོ་མོ་གཏན་པ་མེད་པར་ཕྱེ་བ་ནི་ལྗོངས་



，318.
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས༑
འདིར་གཤེན་སྟོན་ཉིན་བྱེད་དབང་པོ་སླར་ཡང་ཤར་བའི་རྟེན་འབྲེལ་གྱི་ཐོག་མ་
ལྟ་བུར་གྱུར་ལ། རྫོང་འཐབ་སྒྲིལ་པུའུ་དང་ཆོས་ལུགས་ལས་ཁུངས་ཀྱི་མི་
སྣས་དགོན་པ་དོ་དམ་ལྷན་ཚོགས་ཀྱི་མི་སྣ་སྒྲིག་འཛུགས་བྱས་ཏེ་དགོན་པ་སླར་
གསོའི་བྱ་བ་ལས་ཀྱི་འཁོར་ལོའི་དབུ་བཙུགས། འོན་ཀྱང་མཐུན་རྐྱེན་ཐོག་
ཕྱོགས་སོ་སོའི་དད་ལྡན་བསྟན་པའི་སྦྱིན་བདག་རྣམས་ཀྱིས་རོགས་སྐྱོར་དང་།
ལྷག་པར་དུ་རང་ སྡེ་གཡུང་དྲུང་བོན་གྱི་དད་ལྡན་པ་རྣམས་མ་བསྐུལ་དང་
བླངས་ཀྱིས་སྒྲུབ་པའི་མཐུན་རྐྱེན་སྦྱར་བ་ལ་བརྟེན་ནས་ལོ་དེར་འདུ་ཁང་གྱན་
ལྔ་ཅན་བཟོ་བཀོད་ཕུན་སུམ་ཚོགས་པ་ཞིག་གསར་བཞེངས་བྱས། ནང་རྟེན་
གྱི་རིམ་པ་ལའང་། གདོང་གྲལ་དབུས་ཀྱི་གྱན་ཐང་གི་སྟོད་དུ་ཡེ་གཤེགས་
ལྟུང་བཤགས་སོ་ལྔ། བར་སྐེད་དུ་འདུལ་བ་བརྒྱུད་པའི་བླ་མ་བརྒྱུད་པ་དང་
བཅས། སྨད་དུ་འཕགས་ པའི་གནས་ བརྟན་ ཆེན་ པོ་ བཅུ་ དྲུག་ བཅས་
བཞུགས་ཤིང་། འདི་སྔར་གྱི་རྟེན་རྙིང་སྦ་སེར་ཀུན་བཟང་རྒྱལ་མཚན་གྱི་
ཕྱག་བྲིས་འཁྲུལ་མེད་བྱིན་ཅན་ཞིག་ཡིན། གཡས་གྲལ་གྱི་དབུས་སུ་རྗེ་མཉམ་
མེད་ཆེན་པོའི་འདྲ་སྐུ་དང༌། ཀུན་བཟང་ཞལ་ལྔ་ཕྱག་ བཅུའི་ སྐུ་བརྙན།
གཡོན་གྲལ་གྱི་དབུས་གཤེན་རབ་རྣམ་པར་རྒྱལ་བ། དེའི་གཡོན་དུ་ཐུགས་རྗེ་
བྱམས་མ་སོགས་ཀྱི་ཞབས་ཞུ་བ་ཡང་གསང་དང་སྦྱིན་བདག་སྟོང་སྐོར་ཡིན།
གྱོན་ཐང་གི་སྐོར། གཡས་གཡོན་ལོགས་གཉིས་སུ་སྐྱབས་འགྲོའི་ཚོགས་ཞིང་།
གདུགས་དཀར། སྟོན་པའི་མཛད་པ་བཅུ་གཉིས། སྨན་བླ། ཀུན་རིག
ཀུན་བཟང་རྒྱལ་བ་རྒྱ་མཚོ། བྱམས་མ་ཉེར་གཅིག ནུབ་ཕྱོགས་བདེ་ག
ཅན་སྟག་གཟིག་འོལ་མོ་གླིང༌། ཤམ་བྷ་ལའི་ཞིང་བཀོད་སོགས་རྒྱུན་ཐང་
བརྒྱད། གསུང་རྟེན་ཀྱི་སྐོར་ལ། བཀའ་འགྱུར་རིན་པོ་ཆེ་ཚར་གཉིས་



ཁྲི་ཀའི་སྟོང་ཆེ་ཁྱུང་མོ་དགོན་གཡུང་དྲུང་ཕུན་ཚོགས་གླིང་།
， 319 •
བསྡོམས་པས་པོད་སུམ་བརྒྱ། གསང་སྔགས་གླིང་བའི་གཏེར་མ་ཚེ་དབང་།
དྲན་པའི་རྣམ་ཐར་པོད་ཉེར་བཞི། རྗེ་མཉམ་མེད་ཆེན་པོའི་གསུང་འབུམ་
པོད་དགུ། ཀུན་མཁྱེན་ཤར་རྫ་བའི་གསུང་འབུམ་པོད་བཅུ་དྲུག་བཅས་
བཞུགས། ཐུགས་རྟེན་དུ་དགོན་པའི་བྱང་ངོས་སུ་བྱུང་སྐྱོར་གྱི་ཚུལ་དུ་སོ་
ཕག་མཆོད་རྟེན་ཆེ་ལེགས་ཤིག་དད་ལྡན་འགྲོ་པའི་བསོད་ནམས་ཀྱི་ཞིང་མཆོག་
དམ་པ་སྟོང་སྐོར་དཔོན་ཚང་གིས་བཞེངས། མདོར་ན་རབ་རྒྱལ་ཆུ་ཕག་སྟེ་
སྤྱི་ལོ1983ལོ་ནས་ཆུ་སྤྲེལ་ཏེ་སྤྱི་ལོ1992ལོའི་བར་ལོ་ངོ་བཅུའི་རིང་དགོན་པ་
རྨང་ནས་ཉམས་གསོ་ལེགས་པར་བགྱིས་ཏེ་ད་ལྟ་འདུ་ཁང་གཙོས་སྐུ་གསུང་
ཐུགས་རྟེན་ཆེ་ཕྲ་ཅི་རིགས་བཞེངས་ཤིང་། གཞན་རུང་ཁང་དང་གཞུང་ཁང་
བསྡོམས་པས་རྒྱན་བཅོ་ལྔ། གྲྭ་ཤག་ཉེར་གཅིག་གྲྭ་པ་བཅུ་ཕྲག་གསུམ་ལྷག་
འདུས་ཤིང་ཐམས་ཅད་ཀྱིས་དགོན་པའི་འགྲིག་རང་ཁུར་དང་། དཔལ་ལྡན་
སྨན་རི་བའི་ཕྱག་བཞེས་ལྟར་ཆོ་ག་སྒྲུབ་དཀྱིལ་སོགས་སྔར་སྲོལ་རྣམས་ཉམས་
གསོ་བྱེད་བཞིན་པའི་སྐབས་ཡིན་ནོ། ། །



320 ，
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
༤༩༽
གུང་ཧོ་རྫོང་གི་སྐོར།
གུང་ཧོ་རྫོང་གི་གནས་ཚུལ་མདོར་བསྡུས།
གུང་ཧོ་རྫོང་ནི་མཚོ་ལྷོ་བོད་རིགས་རང་སྐྱོང་ཁུལ་གྱི་ཁུལ་གཏོགས་རྫོང་
ལྔ་ཡོད་པའི་ནང་གི་ཡ་གྱལ་ཞིག་ཡིན་ལ། རྫོང་མི་དམངས་སྲིད་གཞུང་གི་
ཆགས་པ་ནས་སྙན་གྲགས་ཀྱི་རྒྱལ་མཚན་ནམ་མཁའི་དབྱིངས་སུ་གཡོ་བའི་མདོ་
སྨད་ཙོང་ཁའི་ཡུལ་གྲུ་ཆེན་པོའི་བྱེ་བྲག ཆོས་རྒྱལ་སྲོང་བཙན་སྒམ་པོ་དང་
སློབ་དཔོན་པདྨ་འབྱུང་གནས་སོགས་ཀྱིས་ལུང་དུ་བསྟན་པའི་གདེངས་ཅན་
བློན་པོའི་ཚུལ་འཛིན་སེམས་དཔའ་ཆེན་པོའི་ཕོ་བྲང་མཚོ་སྔོན་ཁྲི་ཤོར་རྒྱལ་མོའི་
ཉེ་འགྲམ། བཀའ་བློན་ཆེན་པོ་མགར་སྟོང་བཙན་ཡབ་སྲས་ཀྱིས་དྲག་པོ་
གཡུལ་གྱི་ལས་མཛད་པའི་གནས་མཆོག རྒྱལ་ཡུམ་དཔལ་མོའི་རྣམ་རོལ་རྒྱ་
བཟའ་གོང་ཇོས་ཇོ་བོ་ཡིད་བཞིན་ནོར་བུ་གདན་དྲངས་ཏེ་གངས་ལྗོངས་དབུས་
སུ་ཕེབས་པའི་ལམ་བར་དུ་ཡུན་རིང་བཞུགས་ཤིང་བྱིན་གྱིས་བརླབས་པའི་ཡུལ།
མདོ་དབུས་མཐོ་སྒང་གི་ཤར་བྱང་མཚམས་སུ་རྒྱབ་རི་དཀར་ཕྱོགས་སྐྱོང་བའི་
གཞི་བདག་ཆེན་པོ་བློན་པོ་གསེར་ཆེན་དང་། ཤར་ན་བར་ཝོན་དུང་རི་
དཀར་པོ། ནུབ་ན་དཔའ་ཐུལ་ལྕགས་རི་ནག་པོ། མདུན་ན་རྨ་ཀླུང་



གུང་ཧོ་རྫོང་གི་གནས་ཚུལ་མདོར་བསྡུས། ： 321，
གསེར་ལྡན་ཕྱུག་མོ། དབུས་ན་ཆབ་འགག་གསེར་གཞོང་རིང་མོའི་གྲོང་
བརྡལ་ཞེས་བྱ་བ་སྟེ་མཚོ་ལྷོ་བོད་རིགས་རང་སྐྱོང་ཁུལ་མི་དམངས་སྲིད་གཞུང་
གི་སྡོད་གནས་ཆབ་ཆ་གྲོང་བརྡལ་དུ་ཡོད། རྫོང་ཡོངས་ སུ་ ཆབ་ཆ་གྲོང་
བརྡལ་དང་། ཆབ་ཆ། ཨེར་སྟེ། ཐེ་གེ དུམ་པ། འཁྱིལ་ཁུག
ཡུན་དར། ས་གྲུ་བཞི། རིག་སྨོན། རྟ་ནག་མ། སྤྲེལ་ནག ཅང་
ཤེས། ཆོས་རྗེ་ཞང་སོགས་གྲོང་བརྡལ་གཅིག་དང་ཞང་བཅུ་གཉིས་ཡོད་ཅིང་།
མཐའ་སྐོར་དུ་སྟོང་སྐོར་དང་། ཁྲི་ཀ ཀོས་ནན། ཞིན་ཧེ། ཏུའུ་
ལན། ཝུའུ་ལན། ཐེམ་ཆེན། རྐང་ཚ། ཧེ་ཡན་སོགས་རྫོང་ཁག་དགུ་
ཡི་ས་མཚམས་དང་འབྲེལ་ཡོད། ཤར་ནས་ནུབ་ཏུ་རིང་ཚད་ལ་སྤྱི་ལེ་ཉིས་
བརྒྱ་ཉེར་གཅིག་དང་གྲངས་ཆུང་ལྔ་ཡོད་ཅིང་། ལྷོ་ནས་བྱང་ལ་སྤྱི་ལེ་ཆིག་
བརྒྱ་ང་ལྔ་དང་གྲངས་ཆུང་བཞི་ཡོད། སྤྱིའི་རྒྱ་ཁྱོན་ལ་སྤྱི་ལེ་གྲུ་བཞི་མ་ཆིག་ཁྲི་
བདུན་སྟོང་ཉིས་བརྒྱ་ང་གཉིས་དང་གྲངས་ཆུང་གཉིས་བདུན་ཡོད། དེའི་
ནང་དུ་སྐམ་སའི་རྒྱ་ཁྱོན་གྱིས་སྤྱི་ལེ་གྲུ་བཞི་མ་ཆིག་ཁྲི་བཞི་སྟོང་དྲུག་བརྒྱ་བཞི་
བཅུ་དང་གྲངས་ཆུང་བདུན་གསུམ་ཟིན། ཆ་སྙོམས་བྱས་ན་མཚོ་ངོས་ལས་
མཐོ་ཚད་མུས་སུམ་སྟོང་ཉིས་བརྒྱ་ཡོད། མི་གྲངས་ཆིག་འབུམ་ཆིག་ཁྲི་དང་
བདུན་ཅུ་ དོན་ གཉིས་ ཡོད་ ལ། དེ་ ནི་ བོད་ རིགས་ དང་། རྒྱ་ རིགས།
སོག་རིགས། ཧོས་རིགས། ཧོར་རིགས་སོགས་མི་རིགས་བཅུ་གཅིག་ལས་
གྲུབ། ནང་བསྟན་ཆོས་ལུགས་ལ་དད་པའི་མང་ཚོགས་ཀྱིས་ཧ་ལམ་སྤྱིའི་མི་
གྲངས་ཀྱི58. 07 % ཟིན། །
དེ་ཡང་རབ་བྱུང་བཅུ་དྲུག་པའི་ས་ཕོ་ཁྱི་སྟེ་སྤྱི་ལོ1958ལོའི་སྔོན་ལ་རྫོང་
ཡོངས་སུ་བོད་བརྒྱུད་ནང་བསྟན་དགོན་པ་བཅུ་དྲུག་ཡོད་ཅིང་། དེའི་ནང་



་322 ་ མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
དུ་རི་བོ་དགེ་ལུགས་པའི་དགོན་པ་དགུ་དང་། གསང་སྔགས་སྔ་འགྱུར་བའི་
དགོན་པ་དྲུགཾ གསར་རྙིང་ཟུང་འབྲེལ་གྱི་དགོན་པ་གཅིག་བཅས་ཡོད་ཟེར་
ཞིང་། ད་ལྟ་རྫོང་ཡོངས་སུ་བོད་བརྒྱུད་ནང་བསྟན་ཆོས་ལུགས་ཀྱི་དགོན་པ་
ཉེར་གཉིས་ཡོད་པའི་ནང་དུ་རི་བོ་དགེ་ལུགས་པ་དང་གསང་སྔགས་སྔ་འགྱུར་
བའི་དགོན་པ་སོ་སོར་བཅུ་རེ་དང་། བོན་པོའི་དགོན་པ་གཉིས་ཡོད་དེ།
དེ་དག་ནི་ཆབ་ཆའི་དགོན་གསར་བཀྲ་ཤིས་ཐེག་མཆོག་གླིང་དང་། འཁྱམས་
རུ་དགོན་བཀྲ་ཤིས་དགེ་འཕེལ་གླིང་། སྒོ་མེ་ཏིང་ཀྱཱ་དགོན་གསང་སྔགས་
ཆོས་གླིང་། གཡོན་རུ་དགོན་དགའ་ལྡན་བཀྲ་ཤིས་རབ་རྒྱས་གླིང་། ཇོ་
སྐོར་དགོན་དགེ་ལྡན་ཐེག་ཆེན་ཆོས་འཁོར་གླིང་། ཐར་ཤུལ་དགོན་བཤད་
སྒྲུབ་རབ་བརྟན་ གླིང་། ས་ ཕྱུག་ དགོན་ གསང་ སྔགས་ བསྟན་ རྒྱས་ གླིང་།
འབུམ་ལུང་དགོན་བསམ་གཏན་ཉམས་དགའི་དབེན་གནས། ཆོས་ཚ་
དགོན་བཀྲ་ཤིས་ཆོས་རྫོང་གླིང་། ཧོ་ལོ་ཟི་སོག་པོ་དགོན་བཀྲ་ཤིས་ཆོས་གླིང་།
ཧོ་ཐོག་སྔགས་ཁང་གསང་སྔགས་མི་འགྱུར་ཟིལ་གནོན་གླིང་། དཀྱིལ་གདོང་
སྔགས་ཁང་ཆུ་བར་ནོར་བུའི་གླིང་། ལྷ་མོ་དྲེལ་དགོན་ཚུལ་ཁྲིམས་དར་རྒྱས་
གླིང་། རྒྱ་ཡེ་དགོན་ངོ་མཚར་ཐར་འདྲེན་གླིང་། དཀར་ལ་དགོན་བཤད་
སྒྲུབ་དར་ རྒྱས་ གླིང་། དུང་དཀར་དགོན་ གཤེན་བསྟན་དར་ རྒྱས་ གླིང་།
མཚོ་ཐོག་ལུང་སྔགས་ཁང་གསང་སྔགས་བསྟན་རྒྱས་གླིང་། ཆོས་ལུང་སྔགས་
ཁང་བཤད་སྒྲུབ་དར་རྒྱས་གླིང་། སྐ་གསར་བོན་གྲྭ་གསང་སྔགས་དར་རྒྱས་
གླིང་། ལུང་མཚེ་སྔགས་ཁང་ཨོ་རྒྱན་གསང་སྔགས་བསྟན་རྒྱས་འཇིགས་བྲལ་
གླིང་། བར་ལོན་གསང་ སྔགས་ཆོས་འཁོར་བཀྲ་ཤིས་གླིང་། གྲོག་ཁའི་
སྔགས་ཁང་སོགས་སོ། །



གུང་ཧོ་བདེ་སྐྱིད་ཐང་གི་པཎ་ཆེན་རྗེས་དྲན་མཆོད་རྟེན།
：323 •
ད་ལྟ་རྫོང་ཡོངས་སུ་བསྡོམས་པས་གྲྭ་བཙུན་དགུ་བརྒྱ་དགུ་དང་། བླ་
སྤྲུལ་སུམ་ཅུ་སོ་དགུ་བཞུགས་ཏེ། རྒྱལ་ཁབ་ཀྱི་རྩ་ཁྲིམས་ལྟར་རྒྱུན་ལྡན་གྱི་
ཆོས་ལུགས་ཆོ་གའི་བྱ་འགུལ་སྤེལ་བ་དང་། རྒྱལ་ཁབ་དཔལ་གྱིས་བརྒྱན་
ཅིང་སེམས་ཅན་བདེ་ལ་འགོད་པའི་ཐུགས་འདུན་ཟབ་མོས་ཏང་གི་ཆོས་ལུགས་
དད་མོས་རང་དབང་གི་སྲིད་ཇུས་ཡག་པོ་ལོངས་སུ་སྤྱད་དང་སྤྱོད་བཞིན་རྫོགས་
ལྡན་བསྐལ་བ་བཟང་པོའི་ལེགས་ཚོགས་གོང་དུ་སྤེལ་བའི་ངང་དུ་ཡོད་དོ། །
བདེ་སྐྱིད་ཐང་གི་པཎ་ཆེན་རྗེས་དྲན་མཆོད་རྟེན། །
དེ་ཡང་གོང་ས༧ཀུན་གཟིགས་པཎ་ཆེན་ཐམས་ཅད་མཁྱེན་པ་བློ་བཟང་
འཕྲིན་ལས་ལྷུན་གྲུབ་ཆོས་ཀྱི་རྒྱལ་མཚན་མཆོག་གི་རྗེས་དྲན་མཆོད་རྟེན་ཆེན་མོ་
ནི། མཚོ་ལྷོ་བོད་རིགས་རང་སྐྱོང་ཁུལ་གྱི་ལྟེ་བ་ཆབ་ཆ་གྲོང་བརྡལ་གྱི་བྱང་
ཤར་མཚམས་སུ་སྤྱི་ལེ་གཉིས་ལྷག་གི་སར་བདེ་སྐྱིད་ཐང་དུ་གྲགས་པའི་གནས་
དེར་བཞེངས་ཡོད་ཅིང་། སྔོན་ཆད་གནས་འདིར་རྩྭ་དང་ཆུ་ཅིའང་མེད་པས་
མི་རྣམས་ཀྱིས་ཐང་འདི་ལ་ཐང་སྦེ་རུལ་ཞེས་འབོད་མོད། ལྕགས་སྤྲེལ་སྟེ་སྤྱི་
ལོ1980ལོར་རྒྱལ་ཡོངས་དམངས་ཆེན་རྒྱུན་ཨུ་ཚོགས་པའི་ཨུ་ཡོན་ཀྲང་གཞོན་
པ་གོང་ས་ཐམས་ཅད་མཁྱེན་ཅིང་གཟིགས་པ་ཆེན་པོ༧པཎ་ཆེན་ཨེར་ཏི་ནི་ཆོས་
ཀྱི་རྒྱལ་མཚན་མཆོག་མཚོ་ལྷོར་གཟིགས་ཞིབ་ཏུ་ཕེབས་ནས། ལས་རིགས་སོ་
སོའི་བྱ་བར་རྟོག་ཞིབ་དང་མཚམས་འདྲི་གནང་ལ། ཁྱད་པར་དུ་ཐང་འདི་
ནས་ཆོས་ཀྱི་ཁྲི་འཕང་མཐོན་པོར་བཞུགས་ཏེ་དད་ལྡན་སེར་སྐྱ་འབུམ་ཕྲག་དུ་
མ་སྨིན་གྲོལ་གྱི་ལམ་ལ་འགོད་ཆེད། སྐྱབས་འགྲོ་དང་དགའ་ལྡན་ལྷ་བརྒྱ་མ་
སོགས་བཀའ་ཆོས་གང་མང་གསུངས་པས། ཐར་འདོད་ཀུན་གྱི་ཡིད་ཀྱི་ཞིང་



324.
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
་
འ
=
ས་བརླན་པར་བྱས་ཏེ་བདེ་སྐྱིད་ཀྱི་དཔལ་ལ་རོལ་བར་བྱས། དེ་བས་ཐང་
འདི་ལ་བདེ་སྐྱིད་ཐང་ཞེས་ཐོགས། མེ་ཡོས་ཏེ་སྤྱི་ལོ1987ལོའི་ཟླ་བཅུ་བའི་
ཚེས་བཅུ་གཉིས་ཉིན། དགའ་ཞིང་གུས་པའི་ཨུ་ཡོན་ཀྲང་གཞོན་པ་པཎ་ཆེན་
རིན་པོ་ཆེ་མཆོག་གིས། ཏང་དང་རྒྱལ་ཁབ་ཀྱི་བྱམས་བརྩེའི་ཐུགས་ཁུར་
བསྣམས་ནས་མཚོ་ལྷོ་ཁུལ་དུ་གཟིགས་ཞིབ་ཐེངས་གཉིས་པར་ཕེབས། སྔ་
གཞུབ་ ཏུ་ ཐེངས་མང་པོར་རང་རེའི་ཁུལ་གྱི་སློབ་གྲྭ་ཁ་ཤས་དང་། བཟོ་
གཏེར་ཁེ་ལས་ལས་དོན་གྱི་ལས་ཁུངས། འཛུགས་སྐྲུན་ལས་ཡུལ། རོང་
འབྲོག་མང་ཚོགས་ཀྱི་ཁྱིམ་ཚང་བཅས་ལ་གཟིགས་ཞིབ་མཛད་ཅིང་། བྱམས་
བརྩེའི་ངང་ རང་རེའི་ཁུལ་ གྱི་ རྒྱ་ཆེའི་ལས་བྱེད་ པ་དང་རིགས་ སོ་ སོའི་མི་
དམངས་ལ་མཇལ་ཁ་གནང་བ་དང༌། རང་ཅག་ཁུལ་གྱི་དཔལ་ཡོན་ཟུང་གི་
འཛུགས་སྐྲུན་ལ་གདེང་འཇོག་ཚད་མཐོན་པོ་མཛད་ཅིང་ཐུགས་རེ་ཆེན་པོ་
བཅངས། དེར་མ་ཟད་ཁོང་གིས་རང་སྐྱོང་ཁུལ་འདིའི་རྒྱ་བོད་ལས་བྱེད་པ་
ཚང་མས་བོད་ཀྱི་སྐད་ཡིག་སློབ་སྦྱོང་དང་བཀོལ་སྤྱོད་བྱེད་དགོས་པའི་གལ་ཆེན་
རང་བཞིན་དང་དགོས་ངེས་ཀྱི་རང་བཞིན་ནན་གྱིས་གསུངས་ལ། དད་ལྡན་
མང་ཚོགས་ཀྱིས་ཕུལ་བའི་སྒོར་མོ་དང་དངོས་རྫས་རྣམས་ཕངས་པ་མེད་པར་
སློབ་གྲྭར་གནང་སྦྱིན་དུ་བསྩལ་ནས་སློབ་གསོའི་གྲོན་དངུ་ལ་བྱེད་དུ་བཅུག་པ་
སོགས་མཚོ་ལྷོའི་ལས་རིགས་སོ་སོ་དང་མི་རིགས་སོ་སོ་ཀུན་ལ་ཕྱོགས་ཞེན་མེད་
པར་བཀའ་དྲིན་བླ་ལྷག་བསྐྱངས་པ་དང་མཛད་རྗེས་བསུབ་ཏུ་མེད་པ་བཞག
ས་སྦྲུལ་སྟེ་སྤྱི་ལོ1989ལོའི་ལོ་སྟོད་ཀུན་གཟིགས་སྣང་བ་མཐའ་ཡས་
མཆོག་གློ་བུར་དུ་གཟུགས་སྐུའི་བཀོད་པ་ཆོས་དབྱིངས་སུ་བསྡུས་པས། མཚོ་
ལྷོའི་མི་དམངས་རྣམས་རྒྱལ་ཡོངས་ཀྱི་མང་ཚོགས་ཀུན་དང་འདྲ་བར། རང་



གུང་ཧོ་བདེ་སྐྱིད་ཐང་གི་པཎ་ཆེན་རྗེས་དྲན་མཆོད་རྟེན། ： 325 •
རེའི་རྒྱལ་ཁབ་ཀྱི་རླབས་ཆེ་བའི་རྒྱལ་གཅེས་རིང་ལུགས་པ་ཞིག་དང་། མིང་
གྲགས་ཅན་གྱི་ རྒྱལ་ སྲིད་འགུལ་སྐྱོད་པ་ཞིག་མེད་ པར་གྱུར་ཅིང༌། བོད་
རིགས་མི་དམངས་ལ་ཕུལ་དུ་བྱུང་བའི་རྒྱལ་གཅེས་ཆོས་ལུགས་ཀྱི་གཙོ་འཛིན་
ཞིག་མེད་པར་གྱུར་པ་ལ། སྡུག་བསྔལ་བཟོད་གླགས་བྲལ་བ་སྐྱེས་ཏེ་མྱ་ངན་
དྲག་པོ་གདོང་ཡོངས་མཆི་མས་བརླན་པར་གྱུར། ལོ་དེར་མཚོ་ལྷོ་ཁུལ་གྱི་
རིགས་སོ་སོའི་མང་ཚོགས་ཀྱིས། ཁོང་གི་གཞལ་དུ་མེད་པའི་བཀའ་དྲིན་
གསོབ་ཆེད་དང་ཡིད་ཀྱི་དྲན་གདུང་དྲག་པོ་མཚོན་ཆེད། བདེ་སྐྱིད་ཐང་དུ་
ཀུན་གཟིགས་པཎ་ཆེན་མཆོག་ལ་རྗེས་དྲན་དུ་བྱང་ཆུབ་མཆོད་རྟེན་ཆེན་མོ་འདི་
བཞེངས་པ་དང་། ལོ་དེའི་ཟླ་བརྒྱད་པའི་ཚེས་བཅུ་གཉིས་ཉིན་གསར་
བཞེངས་ལེགས་གྲུབ་ཀྱི་རབ་གནས་མཛད་སྒོ་རྒྱ་ཆེར་ཚོགས། རྟེན་བཞེངས་
ཀྱི་བརྒྱུད་ རིམ་ཁྲོད། མཚོ་ལྷོའི་དགོན་པ་ སོ་ སོའི་བླ་སྤྲུལ་དང་གྲྭ་བཙུན་
སྔགས་པ། རིགས་སོ་སོའི་ཆོས་དད་མང་ཚོགས་བཅས་ཀྱིས་བདེ་སྐྱིད་ཐང་དུ་
ཁོང་རིན་པོ་ཆེར་རྗེས་དྲན་མཆོད་རྟེན་བཞེངས་རྒྱུའི་རེ་བ་ནན་མོ་ཡང་ཡང་
ཞུས། མཚོ་ལྷོ་ ཁུལ་ ཏང་ ཨུས་ ཞིང་ ཆེན་ ཏང་ ཨུ ལ་ སྙན་ སེང་ ་ བར།
ཞིང་ཆེན་ཏང་ཨུས་འཕྲལ་དུ་ཆོག་མཆན་བཀོད། ཁུལ་འཐབ་སྤེལ་པུའུ་དང་
ཁུལ་མི་རིགས་ཆོས་ལུགས་ལས་དོན་ཅུས་ རྟེན་བཞེངས་འགོ་ཁྲིད་ཚན་ཆུང་
བཙུགས་ཏེ་དུས་ལྟར་བཞེངས་ཤིང་། དགོན་གསར་བཀྲ་ཤིས་ཐེག་མཆོག་
གླིང་གི་རྒྱུད་པའི་ཨ་ཁུ་འཇིགས་བྱེད་གཙོས་དགེ་འདུན་མང་པོས་ཡི་དམ་རྡོ་རྗེ་
འཇིགས་བྱེད་ཀྱི་སྒོ་ནས་རབ་གནས་མཛད་དོ། །
བྱང་ཆུབ་ མཆོད་ རྟེན་ འདིའི་ མཐོ་ ཚད་ ལ་ སྨིས་ བཅོ་ བརྒྱད་ དང་།
རྟིང་གཞིའི་ཞེང་ལ་སྨིས་བཅུ་གཉིས་ཡོད་ཅིང་། མཆོད་རྟེན་བུམ་པ་ཡན་



.： 326 ་
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ཚད་གསེར་ཟངས་དང་། བུམ་རྟེན་བང་རིམ་མན་ཆད་བཻཌཱུརྱ་དཀར་པོ་དང་
འདྲ་བའི་རྡོ་ཀ་མ་རུ་ལས་གྲུབ། དེར་དེང་རབས་ཀྱི་བཟོ་རྩལ་ཁྱད་མཚར་
ཅན་བཀོལ་ཏེ་ས་འགུལ་སོགས་རྐྱེན་གང་གིས་ཀྱང་འཇིག་མི་ཐུབ་པ་བྱས་ཡོད་
སྐད། མཆོད་རྟེན་གྱི་བོངས་ཆེ་ཞིང་ལྟ་ན་སྡུག་པས་མཐོང་བ་ཙམ་གྱིས་དོད་
གུས་རང་དབང་མེད་པར་འདྲེན་ པའི་ མཆོད་སྡོང་ཆེན་མོ་འདི་ལྟ་བུ་ཞིག་
བདག་ཅག་གི་བསོད་ནམས་གསོག་པའི་རྟེན་དམ་པར་གྱུར་པ་ཨེ་མ་ངོ་མཚར་
ཆེའོ། །
ནང་རྟེན་དུ་ཕུལ་བའི་གཟུངས་གཞུག་གི་སྐོར་ལ། ཤུག་པའི་ལྗོན་
བཟང་དྲི་བསུང་འཐུལ་བ་ལ་གཟུངས་ཆེན་སྡེ་ལྔ་སོགས་མཚལ་ཆེན་གྱིས་བྲིས་
པའི་སྲོག་ཤིང་དང་། པཎ་ཆེན་རིན་པོ་ཆེའི་གདུང་ཚྭ་ལས་གྲུབ་པའི་རྡོ་རྗེ་
འཇིགས་བྱེད་ཀྱི་སྐུ། ཁོང་གི་ན་བཟའ། སྐུ་པར་ཆེན་མོ། སངས་རྒྱས་
འོད་སྲུངས་ཀྱི་འཕེལ་གདུང་གསུམ། པཎ་ཆེན་སྐུ་ཕྲེང་དྲུག་པའི་སྨན་སྐུ།
རྒྱལ་བའི་ བཀའ་འགྱུར་ རོ་ ཅོག རྗེ་ཡབ་སྲས་ གསུམ་ གྱི་ གསུང་འབུམ།
ལམ་ རིམ་ བླ་ བརྒྱུད་ ཚར་བརྒྱ། འཇམ་ དཔལ་ མཚན་ བརྗོད་ ཚར་ བརྒྱུ།
སྤྲུལ་སྐུ་མྱུར་འབྱོན་དང་གསོལ་འདེབས་མཚན་སྔགས་ཚར་བརྒྱ། རྗེ་ཡབ་
སྲས་གསུམ་གྱི་ཤོག་འབུམ་མཚན་སྔགས། གྲུབ་དབང་སྣང་སྲིད་ཟིལ་གནོན་
གྱི་ཤོག་འབུམ་དང་མཚན་སྔགས། རིགས་གསུམ་མགོན་པོའི་ཤོག་འབུམ་
དང་མཚན་སྔགས། ཚེ་ལྷ་རྣམ་གསུམ་དང་སྒྲོལ་མ། རྟ་མགྲིན་སོགས་ཀྱི་
ཤོག་འབུམ་དང་ མཚན་སྔགས་བཅས་རྟེན་བྱིན་རླབས་ཅན་ཧ་ ཅང་མང་པོ་
བཞུགས། གཞན་ཡང་རིན་ཆེན་སྣ་ཚོགས་ལས་གྲུབ་པའི་ཟངས་ཀྱི་གཏེར་
བུམ་སོགས་གཏེར་རྫས་བགྲང་གིས་མི་ལང་བའང་ནང་རྟེན་དུ་བཞུགས་ཡོད་དོ།།



བསམ་་་་་
གུང་ཧོ་བདེ་སྐྱིད་ཐང་གི་པཎ་ཆེན་རྗེས་དྲན་མཆོད་རྟེན་ 327.
མཆོད་རྟེན་གྱི་མཐའ་སྐོར་དུ་གསེར་ཟངས་ཀྱིས་ཤན་པའི་མ་ཎི་འཁོར་
ལོ་ཉེར་བརྒྱད་ལྷག་བསྐོར་ཡོད་པ་ནི། གཏོང་ཕོད་ཡངས་པའི་བསྟན་པའི་
སྦྱིན་བདག་འབྱོར་བ་ཅན་འགས་འགྲོ་བ་སེམས་ཅན་ཡོངས་ཀྱི་བསོད་ནམས་ཀྱི་
རྟེན་དུ་བཞེངས་འབུལ་བྱས་མོད། འདིར་དེ་དག་གི་མཚན་རེ་རེ་འབྲི་བའི་
ངལ་བ་མི་བྱ། ཤར་གྱི་ཕྱོགས་སུ། རི་དྭགས་ཆོས་འཁོར་དང་གསེར་ཏོག་
རྒྱལ་མཚན་བཅས་ཀྱིས་བརྒྱན་པའི་འདུ་ཁང་ཉམས་དགའ་བ་ཞིག་བཞེངས་
ཡོད། དེའི་རྟེན་གྱི་གཙོ་བོར་སྨན་ སྐུ་ལུང་བསྟན་བྱམས་པ་དང་སྟོན་པ་
མཆོག་ཟུང་། རྗེ་ཡབ་སྲས་ གསུམ། འོད་ དཔག་ མེད་ ཀྱི་ཞིང་བཀོད།
ཐུབ་དབང་གཙོ་སྐུ་ཡིན་པའི་གནས་བརྟན་བཅུ་དྲུག་གི་ཞལ་ཐང་། རིགས་
གསུམ་མགོན་པོ། དམ་ཅན་ཆོས་རྒྱལ། མགོན་པོ་ཕྱག་དྲུག རྣམ་སྲས།
ལྷ་མོ་དམག་ཟོར་རྒྱལ་མོ། སྒྲོལ་དཀར། སྒྲོལ་མ་ཉེར་གཅིག་བཅས་སྤྱན་
ཐང་དང་གོས་དྲུབ་གང་མང་བཞུགས་ལ། རྒྱལ་བའི་བཀའ་འགྱུར་དག་ཚར་
དང་རྗེ་ཡབ་སྲས་ཀྱི་གསུང་འབུམ་རྣམས་བཞུགས་སོ། །
རྗེའི་ལྷ་ཁང་གི་ནང་རྟེན་གཙོ་བོ་ནི་རྗེ་ཡབ་སྲས་གསུམ་གྱི་སྨན་སྐུ་དང་
གཡས་སུ་མ་ཅིག་དཔལ་ལྡན་ལྷ་མོའི་གཙང་ཁང་། གཡོན་དུ་ཐུགས་རྗེ་ཆེན་
པོ་ཕྱག་སྟོང་སྤྱན་སྟོང་གི་སྨན་སྐུ་བཞུགས། དེ་མིན་སྨན་བླ་བདེ་གཤེགས་
བརྒྱད་ཀྱི་ཞལ་ཐང་དང་རིགས་གསུམ་མགོན་པོ། ལྕམ་སྲིང་། དམ་ཅན་
སེང་བཞོན་སོགས་ཀྱི་ཚོགས་ཞིང་ བླ་བརྒྱུད་འཁྲུངས་རབས། སྟོན་པའི་
མཛད་རྣམ། རྒྱན་དྲུག་མཆོག་གཉིས་ལ་སོགས་གོས་ཐང་དང་ཤོག་ཐང་ཤིན་
ཏུ་བྱོན་ལེགས་མང་པོ་བཞུགས། གསུང་རྟེན་གྱི་ཚབ་བྱེད་བསྟན་འགྱུར་ཆེན་
པོའང་བཞུགས་ཡོད། སྒོ་ཕྱིའི་ཁྱམས་རིས་སུ་གཡས་ན་བློན་པོ་གསེར་ཆེན་



：328：
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
དང་གཡོན་ན་བཀྲ་ཤིས་ལྷ་རི་ཟུང་ལོགས་རིས་ཀྱི་ཚུལ་དུ་བཞེངས་ཡོད།
ཡུལ་ལྷའི་ལྷ་ཁང་གི་དབུས་ཀྱི་གཙོ་སྐུ་ལ་འཇམ་དབྱངས་ནག་པོའི་སྤྲུལ་
བ་ཨ་མྱེས་ཡུལ་ལྷ་བཞུགས་ལ། གཡས་སུ་ཤ་འབུམ་ཙི་ཐུང་དང་གཡོན་ན་ཤ་
འབུམ་ར་མགོ་བཅས་གསུམ་པོའི་སྨན་སྐུ་བཞུགས་ཡོད། དེའི་མདུན་ཐད་དུ་
དྲེལ་དཀར་འཕུར་མ་རླུང་གཤོག་ཅན་ལ་ཞོན་པ། གཡས་སུ་ ཤ་འབུམ་ཙི་
ཐུང་། གཡོན་དུ་ ཤ་འབུམ་ ར་ མགོ་ རྒྱལ་ པོ་ ཀུན་ དགའ་རྒྱལ་ མཚན།
ཤན་པ་སྟོང་གི་རྒྱལ་པོ་མེ་སྟག་དགྲ་འཇོམས་བཅས་དང་། ཕྱིའི་ཁྱམས་ར་ན་
ཨ་མྱེས་བར་ཝོན་དང་། ཨ་མྱེས་དཔལ་ཐུལ་བཅས་ཀྱི་ལོགས་རིས་བཞེངས་
ཡོད།
རྗེས་དྲན་མཆོད་རྟེན་ པ།ཙོ་བྱས་པའི་ལྷ་ཁང་འདུ་ཁང་ལ་བདག་སྐྱོང་
བྱེད་མཁན་གྱི་གྲྭ་པ་ལྷག་བསམ་དོན་གཉེར་ཅན་ལྔ་ཡོད་ཅིང་། དེ་ཚོས་ནམ་
རྒྱུན་ཆག་མེད་དུ་ལྷ་རྟེན་ཆོས་གསུམ་ལ་མཆོད་འབུལ་དང་དག་གཙང་དོ་དམ་
གཡེལ་བ་མེད་པ་བྱས་ཏེ། ཕྱོགས་ཡོངས་ཀྱི་དད་ལྡན་མང་ཚོགས་ལ་རྣམ་
འགྱུར་བཟང་པོས་སྣེ་ལེན་ཞབས་ཞུ་བསྒྲུབས་དང་སྒྲུབ་མུས་སུ་མཆིས།
སྔོན་ཆད་རྩྭ་ཆུའི་དགེ་མཚན་ཅི་ཡང་མེད་པའི་ཐང་སྦེ་རུལ་ལ། དེང་
སྐབས་སྐྱེ་དངོས་ཤིང་ལོ་སྔོན་པོས་ནགས་ཚལ་བསྐྲུན་ཡོད་ཅིང་། ཁྱད་པར་
དུ་ཡུལ་འདིའི་སྐྱེ་དགུ་ཀུན་གྱིས་མཆོད་མཇལ་ཕྱག་སྐོར་བགྱིད་པའི་བསོད་
ནམས་བསགས་ཞིང་དམ་པར་གྱུར་ནས་ཡུལ་ལ་བཀྲ་ཤིས་ཤིང་མི་ལ་བདེ་སྐྱིད་
དར་བའི་གནས་མཆོག་ཁྱད་དུ་འཕགས་པ་ཞིག་ཡིན་པས་འདི་ནི་དངོས་གནས་
མིང་དོན་མཐུན་པའི་བདེ་སྐྱིད་ཐང་ཞིག་ཡིན་ནོ། །



གུང་ཧོ་ཆབ་ཆའི་དགོན་གསར་བསྐྲ་ཤིས་ཐེག་མཆོག་གླིང༌།
· 329 •
་་་
བསམ་
ཆབ་ཆའི་དགོན་གསར་བཀྲ་ཤིས་ཐེག་མཆོག་གླིང་།
དགོན་སྡེ་འདི་ནི་ཆབ་ཆ་གྲོང་བརྡལ་ནས་བྱང་ཕྱོགས་སུ་སྤྱི་ལེ་བརྒྱད་
ཀྱིས་ཆོད་པའི་གནས་སུ། རི་བོ་གདུགས་དཀར་གྱེན་དུ་བསླངས་འདྲའི་བློན་
པོ་གསེར་ཆེན་གྱི་པང་བར་ཆགས་ཡོད་པའི་དཔལ་རི་བོ་དགེ་ལྡན་པའི་དགོན་
སྡེ་ཞིག་ཡིན། ཆོས་སྡེ་འདི་ཉིད་ཕྱག་འདེབས་མ་མཛད་གོང་དུ། གནས་
འདི་རུ་ཨ་ རིག་དགེ་བཤེས་ཆེན་མོ་གནས་ངེས་མེད་ཀྱི་རི་ཁྲོད་འགྲིམ་པའི་
སྐབས་ཆོས་སྡེ་འདིའི་ཉེ་འདབས་གད་ཕུག་ཅིག་ཏུ་ཡུན་རིང་བཞུགས་ཤིང་འགྲོ་
དོན་དཔག་མེད་མཛད། དེའི་རྗེས་རྟ་བོ་སྨན་པའམ་རྟ་བོ་སྨྱུང་གནས་པ་
ཞེས་པའི་ཆོས་མཐུན་གྱི་སྐྱེས་བུ་དམ་པ་ཞིག་གནས་འདིར་བྱོན་ནས་ཡུན་རིང་
གནས་ཤིང་། གྲོགས་དགེ་འདུན་ཁ་ཤས་ཀྱང་འདུས་པས་ཐོག་མར་གུར་
དགོན་མཛད་དེ། ལོ་འགར་བཞུགས། ཕྱིས་སུ་དགེ་བཤེས་ཆེན་མོའི་སྒྲུབ་
ཕུག་གཞི་བྱས་ཏེ་སྒར་གཞི་བཟུང་བས། དགེ་འདུན་ཡང་ཇེ་མང་དུ་སོང་
ནས་ཆོས་སྤྱོད་ཉམས་ལེན་འཕེལ་བཞིན་པའི་སྐབས་ཤིག་སྟེ། རབ་བྱུང་བཅུ་
བཞི་བའི་སྟོད་ཀྱི་ཆར། ཀ་མདོ་དང་འབྲོག་ལུང་། འབེལ་རྩ། གཅན་
ཉིན་སྲིབ་སོགས་དུས་འཁྲུག་གིས་གཙེས་པས། ཚོ་ཁག་དང་ཡུལ་སྡེ་འགའ་
ཞིག་ཡུལ་བུད་དེ་ས་འདིར་ཐོག་མར་གཞི་ཆགས། ཁོ་ཚོར་མཆོད་གནས་ཀྱི་
དགེ་འདུན་གྱི་སྡེ་ཞིག་དང་། ཡུལ་འདིའི་ཤི་གསོན་ཀུན་ལ་ཚེ་རབས་བརྟན་
གྱི་སྐྱབས་གནས་སྐྱེས་བུ་དམ་པ་ཞིག་གདན་འདྲེན་རྒྱུའི་དགོས་མཁོ་ཤིན་ཏུ་ཆེ་
ཞེས་ཚང་མས་བགྲོས་ཏེ། འབེལ་རྩའི་དཀོན་མཆོག་དང་ཀ་མདོ་བཀྲ་ཤིས།
འབྲོག་ལུང་བྱམས་པ། རྒྱུ་ཚང་རྡོ་རྗེ། དུམ་པ་སྒྲོལ་མ་ཐར། རུ་མང་



， 330 ·
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
བཀྲ་ཤིས། ཀ་རྒྱུའི་ཆབ་རིལ་སོགས་དད་ལྡན་འགའ་ཞིག་བྱ་ཁྱུང་དུ་སོང་
ནས་སྐྱབས་རྗེ་མཁན་ཆེན་དགེ་འདུན་ཆོས་འབྱོར་རྒྱ་མཚོ་ཉིད་རིང་མིན་ཕྱོགས་
འདིར་ཕེབས་ནས་རྒྱུན་བཞུགས་གནང་ཐོག་ཆོས་སྡེ་ཞིག་མྱུར་དུ་ཕྱག་འདེབས་
གནང་རྒྱུའི་གསོལ་བ་ནན་ཆེར་བཏབ་པ་ལ། མགོན་པོ་གང་གིས་ཀྱང་ཕུར་
ལྕོག་བྱམས་པ་རིན་པོ་ཆེའི་དུས་མཆོད་ལ་དམིགས་ཏེ་མཆོད་འབུལ་རྒྱ་ཆེར་
མཛད་བཞིན་པའི་སྐབས་དང་ཁེལ་བས། ཐུགས་ཤིན་ཏུ་དགྱེས་པའི་ངང་
ཞལ་བཞེས་མཛད། ལོ་དེར་ཕྱོགས་འདིར་ཆིབས་ཁ་བསྒྱུར། སྐབས་དེ་
ནས་ཕྱོགས་འདིར་གཉུག་མར་གནས་པའི་རྟ་བོ་སྨན་པའི་རྗེས་འཇུག་རྣམས་
ཀྱང་ཉིད་ཀྱི་སློབ་མར་གྱུར་ཅིང་། དགོན་མགོ་རྗེ་ཉིད་ལ་ཕུལ་བ་གཞི་བྱས་
རབ་བྱུང་བཅོ་ལྔ་བའི་ཤིང་རྟ་སྟེ་སྤྱི་ལོ 1894ལོར་ སྔར་རྒྱལ་ དབང་བསོད་
ནམས་རྒྱ་མཚོ་དང་ལྔ་བ་ཆེན་པོ་སོགས་ཀྱི་ཞབས་ཀྱིས་བཅགས་པའི་ཆབ་ཆ་ལྷ་
ཁང་ངམ་ཐེག་མཆོག་ཆོས་འཁོར་གླིང་གི་ཉེ་གནས། ད་ལྟའི་གནས་འདིར་
སྤོས་ཏེ་མཚན་ལ་དགོན་གསར་བཀྲ་ཤིས་ཐེག་ཆེན་གླིང་ཞེས་གསོལ། དེ་ནས་
ས་ཡོས་ཏེ་ད་ལྟའི་སྤྱི་ལོ1999ལོའི་བར་ལ་ལོ་བརྒྱ་དང་དྲུག་སོང་ཞིང་། རྟ་
བོ་སྨན་པས་དགོན་གཞི་བཟུང་ནས་ལོ་བརྒྱ་དང་དྲུག་ཅུ་ལྷག་སོང་བའང་དཔོག་
ནུས་སོ། །
ཆོས་སྡེ་འདི་ཉིད་ཕྱག་འདེབས་མཛད་པ་པོ་མཁན་ཆེན་སྐུའི་ཕྲེང་བ་
གསུམ་གྱི་རྣམ་ཐར་ཤིན་ཏུ་མདོར་བསྡུས་ཏེ་འགོད་པ་ལ། ། སྐུ་ཕྲེང་དང་པོ་
མཁན་ཆེན་ངག་དབང་བརྩོན་འགྲུས་རིགས་རུས་ཕུན་སུམ་ཚོགས་པར་ སྐུ་
འཁྲུངས་ཏེ། སྐུའི་ལང་ཚོའི་མེ་ཏོག་བགས་ཀྱིས་གྲོལ་ནས་རིམ་པར་དགེ་ཚུལ་
སློང་གི་སྡོམ་པ་ཡང་དག་པར་བཞེས་ཤིང་དཔལ་ལྡན་སེར་བྱེས་གྲྭ་ཚང་གི་ཆོས་



གུང་ཧོ་ཆབ་ཆའི་དགོན་གསར་བཀྲ་ཤིས་ཐེག་མཆོག་གླིང་།
བ་
，
གྲྭར་ཞུགས། དགེ་བའི་བཤེས་གཉེན་མང་པོ་བསམ་སྦྱོར་གཉིས་ཀྱིས་ཚུལ་
བཞིན་བསྟེན། གཞུང་ཆེན་བཀའ་པོད་ལྔ་ལ་བརྩོན་པ་ཆེན་པོས་ཉིན་མཚན་
སྦྲེལ་ཏེ་ཐུགས་གཉེར་མཛད་པས། མི་རིང་བར་ལྷ་རམས་པའི་དམ་བཅའ་
བཞག དེ་ནས་སྨད་རྒྱུད་ཆེན་མོར་གསང་ཆེན་རྡོ་རྗེ་ཐེག་པའི་གཞུང་ལ་
སྦྱངས་པ་གནང་ནས་མཁས་པའི་སྙན་པ་རྒྱས་ཤིང་སྨད་རྒྱུད་ཀྱི་མཁན་པོར་
བཞུགས། གཞུང་ལུགས་ མང་ པོར་ ཐུགས་ གཉེར་མཛད་སྐབས་ ཤིག་ལ།
པཎ་ཆེན་དཔལ་ལྡན་ཡེ་ཤེས་མཆོག་ལ་ཞལ་མཇལ་དུ་ཕེབས་ཏེ་ཐུགས་ཡིད་
འདྲེས་ནས་གསུང་གླེང་མང་པོ་གནང་ཞིང༌། རྗེ་འདིའི་སྐུ་ཚེ་ལ་སྐུ་གེགས་
ཆེན་པོ་ཡོད་པས། སྐུ་ཚེ་སྔོན་མའི་ལྷག་ལྷ་རྗེ་བཙུན་མ་གཙུག་གཏོར་རྣམ་
རྒྱལ་གྱི་བསྙེན་པ་མྱུར་དུ་མཛད་ན་ལེགས་ཞེས་ལུང་ བསྟན་གནང་། དེ་
འཕྲལ་ སྐུ་ མཚམས་ བཅད་ དེ་ ལྷག་ པའི་ ལྷ་ དེའི་ བསྙེན་ པ་ བཏང་ ཞིང་
གཟུངས་རིང་འབུམ་ལྷག་བཟླས་པའི་སྐབས་ཀྱི་ཉིན་ཞིག་གི་ཐུན་མཚམས་སུ་
ཆོས་གོས་གསོལ་བའི་དགེ་སློང་མ་ཞིག་སྐུ་མདུན་དུ་བྱོན་ནས། སྲིད་དུ་རིང་
བའི་ལྷ་རྫས་དྲི་མ་མེད་པ་ཞིག་དང་། འོད་འཕྲོ་བའི་རྗེ་བཙུན་མའི་སྣང་
བརྙན་ཞིག་ཕུལ་ཏེ་མི་སྣང་བར་གྱུར། དེ་ནི་ལྷག་ལྷའི་ཐུགས་རྗེས་སྐུ་གེགས་
ལས་གྲོལ་བའི་མཚན་མའི་དངོས་གྲུབ་ཁྱད་པར་ཅན་དུ་དགོངས་ཏེ་ཆོ་གའི་
མཇུག་བསྡུས་ཤིང་སྐུ་མཚམས་གྲོལ་ནས་བཤད་སྒྲུབ་ཀྱི་དུས་འདའ་བར་མཛད།
ལན་ཅིག་ཀུན་གཟིགས་སྣང་བ་མཐའ་ཡས་པཎ་ཆེན་དཔལ་ལྡན་ཡེ་ཤེས་མཆོག་
གི་སྤྱན་སྐུང་ནས་གཟིགས་ལམ་བསྒྲིབས་པའི་ཚུལ་མཛད་པ་ལ། ཐབས་ལམ་
གང་བྱས་ཀྱང་མ་ཕན་པས། པཎ་ཆེན་རིན་པོ་ཆེའི་བཀའ་གསུང་བཞིན་རྗེ་
འདི་ཉིད་བྱབས་ཁྲུས་གསོལ་ཕྱིར་གདན་འདྲེན་དུ་འབྱོར་བ་ལ། རྗེ་འདི་པས་



，332 ，
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
བདག་ལྟ་བུ་ཞིག་གིས་རིན་པོ་ ཆེའི་ སྐུ་ལ་བྱབས་ཁྲུས་གསོལ་ བ་ མི་ འོས་ ཏེ།
གལ་ཏེ་ངེས་པར་བྱབས་ཁྲུས་གསོལ་དགོས་ན། སྤྱན་སྐུང་བའི་ཚུལ་ཅན་གྱི་
འདྲ་སྐུ་ཞིག་བཞེངས་ནས་དེ་ལ་བྱབས་ཁྲུས་བྱས་པས་ཆོག་གསུངས་པ་ལྟར་
མཛད་པས། མི་རིང་བར་འདྲ་སྐུ་དེའི་སྤྱན་སྐུན་པའི་རྣམ་པ་དྭངས་པ་དང་
མཉམ་དུ་པཎ་ཆེན་མཆོག་གི་སྤྱན་ཡང་སྙུན་ལས་གྲོལ་བའི་ཚུལ་མཛད་པ་ནི་སྐྱེ་
བོ་མང་པོ་དད་པའི་ས་ལ་འགོད་པའི་ཤིན་ཏུ་ངོ་མཚར་བའི་རྣམ་ཐར་ཞིག་ཏུ་
སྣང་། དེའི་གཏང་རག་ཏུ། གནས་བཅུའི་སུམ་ཐང་། ཁྱད་དུ་འཕགས་
པའི་སྟོན་པའི་སྐུ་བརྙན་གཅིག སྦས་གུར་གུར་ཚུགས་མ་གཉིས། གཞན་
ཡང་བདོག་པ་སྤམ་མཐོ་བ་བསྩལ། ཕྱིས་སུ་ཡོངས་འཛིན་ཕུར་ལྕོག་བློ་བཟང་
ཚུལ་ཁྲིམས་བྱམས་པ་རྒྱ་མཚོས་ཡོངས་འཛིན་དུ་བཀུར་ཏེ། ཕུར་ལྕོག་རི་ཁྲོད་
དུ་སྤྱན་དྲངས་པ་ནས་འདུ་འཛིས་དབེན་པའི་རི་སུལ་ཐུགས་ཉམས་སྤྲོ་བ་དུ་
མར་སྒྲུབ་པ་སྙིང་བོར་མཛད་ཅིང་བཞུགས་པའི་ཚེ། རྒྱ་གར་ནས་ཐོན་པའི་
སྒྲ་ཚད་གཏན་ཚིགས་ལ་མཁས་པའི་ཕྱི་རོལ་པ་ཞིག་གིས་གདན་ས་གསུམ་གྱི་
དགེ་བཤེས་དུ་མ་རིགས་པས་ཕམ་པར་བྱས་པའི་ང་རྒྱལ་གྱི་སྐབས་རྗེ་འདི་པ་
བྱོན་ཏེ། རྩོད་པས་བག་འཁུམས་མཛད། ཁོས་རྒྱ་གར་གྱི་སྲོལ་བཞིན་
མཁས་པ་ མང་པོའི་འདིང་བ་འཕྲོག་ པའང་ཚུར་བླངས་ པའི་ སྟེང་ རྗེ་ ཉིད་ .
བཞུགས་ཏེ། རྒོལ་ངན་འཇོམས་པ་བདག་ནི་ཀུན་མཁྱེན་གཉིས་པ་རྒྱལ་སྲས་
དབྱིག་གཉེན་དང་མི་མཚུངས་སམ། ཞེས་ཀྱལ་ཀའི་ཚུལ་དུ་བསྒྲགས་པས་
སློབ་དཔོན་དབྱིག་གཉེན་དང་ཐུགས་རྒྱུད་གཅིག་པར་བསྟན་པ་ཡིན་ཞེས་
མཁས་གྲུབ་དུ་མའི་ཞལ་ལས་བྱུང་ངོ་། ། ཞལ་སློབ་ཀྱང་སྐྱབས་མགོན་ཕུར་
ལྕོག་བློ་བཟང་ཚུལ་ཁྲིམས་བྱམས་པ་རྒྱ་མཚོ་གཙོས་གདན་ས་གསུམ་གྱི་མཁས་



ང་ཚོ་ཚབ་ཚའི་དགོན་གསར་བཀྲ་ཤིས་ཐེག་མཆོག་གླིང་། ：333
་་་་་་་
་་་
་་་་་་་་་་་
གྲུབ་མཐའ་ཡས་པ་བྱུང་བར་མངོན་ལ། བཀའ་རྩོམ་ལ་པོད་བདུན་ཡོད་པ་
སྔོན་ཆོད་སེ་རའི་ཚོགས་ཆེན་འདུ་ཁང་དུ་བཞུགས་པར་བཤད། སྐུ་ཚེ་སྨད་
ལ་དབེན་གནས་དུ་མར་སྒྲུབ་པ་ཉམས་ལེན་ལ་གཞོལ་བའི་ངང་དགོངས་པ་ཆོས་
དབྱིངས་སུ་ཐིམ་པའི་ཚུལ་བསྟན་ཏོ། ། ་
སྐུ་ཕྲེང་གཉིས་པ་རྗེ་མཁན་ཆེན་དགེ་འདུན་ཆོས་འབྱོར་རྒྱ་མཚོ་མཆོག་
ནི། བོད་རབ་བྱུང་བཅུ་བཞི་བའི་མེ་རྟ་སྟེ་སྤྱི་ལོ1864ལོར་སའི་དགེ་བཅུ་
ཚང་བའི་གནས། མཁས་མང་འདུས་པའི་གདན་ས་ཆེན་པོ་དཔལ་ལྡན་བྱ་
ཁྱུང་གི་ཕྱོགས་ ས་ རལ་ གྲོང་ དུ་ ལྟས་བཟང་ དང་ བཅས་ སྐུ་ བལྟམས། སྐུ་
བལྟམས་མ་ཐག་ཡུམ་འདས་པས་ཡབ་ཀྱིས་ཆུང་མ་ཞིག་བླངས་པ་དེར་གཅེས་
སེམས་ཅུང་ཞན་པས། དགུང་ལོ་བདུན་བཞེས་སྐབས་བཟའ་མི་རྣམས་རྐྱེན་
དབང་དུ་མས་ཁྱིམ་གཞི་ཁྲི་ཀའི་ཕྱོགས་སུ་སྤོས། སྐབས་དེར་ཕུར་ལྕོག་བྱམས་
པ་རིན་པོ་ཆེས་ཉིད་ཀྱི་ཡོངས་འཛིན་གྱི་ཡང་སྤྲུལ་ཡུལ་ཕྱོགས་གང་དུ་འཁྲུངས་
ཡོད་པའི་དགོངས་གཏད་ལ་མདོ་སྨད་བྱ་ཁྱུང་དང་ཁྲི་ཀའི་ཕྱོགས་སུ་ཡོད་པ་
ཤར་བས། ཞབས་ཕྱི་བ་འགའ་ཞིག་ལ་སྐུ་གོང་མའི་གདིང་བ་གཏད་དེ་ཁྱོད་
ཚོ་མདོ་སྨད་བྱ་ཁྱུང་དང་ཁྲི་ཀའི་ཕྱོགས་སུ་སོང་ལ། གདིང་བ་འདི་ངོས་ཟིན་
པ་བྱུང་ན་བླ་མའི་ཡང་སྤྲུལ་འཁྲུལ་མེད་ཡིན་པས་བླུ་ཐབས་ཀྱིས་འདིར་བསླེབ་
དགོས་པའི་བཀའ་གནང་སྟེ་མདོ་སྨད་དུ་མངགས། ཁོ་ཚོས་བླ་མའི་བཀའ་
བཞིན་བྱ་ཁྱུང་གི་ཕྱོགས་ཀུན་ཏུ་སོང་ཡང་གདིང་བ་ངོས་ཟིན་པ་ཞིག་མ་བྱུང་
ཞིང་། ཁྲི་ཀའི་ཕྱོགས་སུ་ཡོང་སྟེ་གདིང་བ་སྟོན་གྱིན་མཆོག་སྤྲུལ་འཚོལ་བའི་
ཉིན་ཞིག་སྡོང་ར་ཞིག་ ཏུ་བྱིས་པ་འགའ་རྩེད་མོར་གཡེང་བའི་སར་གདིང་པ་
བཏིངས་ནས་བསྡད་ཚེ། མཛེས་སྡུག་ཡིད་དུ་འོང་བའི་བྱིས་པ་ཞིག་དེར་ཡོང་



·334：
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
སྟེ་འདི་ངའི་གདན་ཡིན་ནོ་གསུངས་ཏེ་གདིང་བའི་སྟེང་བཞུགས། ཁོ་ཚོ་ངོ་
མཚར་བའི་ངང་ཁྱོད་ཀྱི་ཁྱིམ་གང་དུ་ཡོད་ཅེས་དྲིས་པར་ཁོང་གིས་ཁྲིད་དེ་ཡབ་
ཀྱི་མདུན་དུ་སླེབས། ཡབ་ལ་ཁོ་ཚོ་ཕུར་ལྕོག་བྱམས་པ་རིན་པོ་ཆེའི་བཀའ་
ལུང་བཞིན་བླ་མའི་ཡང་སྤྲུལ་འཚོལ་དུ་ཡོང་ཚུལ། ཁྱོད་ཀྱི་བྱིས་པ་འདི་རྒྱུད་
སྨད་མཁན་ཆེན་གྲགས་པ་བརྩོན་འགྲུས་ཀྱི་ཡང་སྤྲུལ་དུ་ངོས་བཟུང་ཚུལ་སོགས་
ཞིབ་ཏུ་ཞུས་ཀྱང་སྦྱིན་མ་འདོད་ལ། ཐབས་བཀོད་གང་སྤྱད་ཀྱང་མ་ཕན་
པར་ཐབས་ཟད་ནས། ཐར་ཤུལ་རིན་པོ་ཆེ་རྗེ་དགེ་འདུན་ཆོས་སྐྱོང་རྒྱ་མཚོ་
ལ་ཞུས་པས། ཁོང་གིས་དམ་ཅན་ཆོས་ཀྱི་རྒྱལ་པོའི་ཐུགས་རྒྱུད་བསྐུལ་བའི་
འཕྲིན་བཅོལ་མཛད་ཅིང་། སྲོད་ཀྱི་དུས་ལ་གོང་བ་དགོན་གྱི་ལྕགས་རིའི་སྒོ་
ཆེན་དུ་བྱིས་པ་སུ་སླེབས་ན་མཆོག་སྤྲུལ་འཁྲུལ་མེད་ཡིན་པས་ངས་ཀྱང་རོགས་
བྱེད་གསུངས། དུས་དེ་དང་མཐུན་པར་སྔོན་གྱི་བྱིས་པ་དེ་ཡབ་ཡུམ་གཉིས་
དང་ལྷན་དུ་ཕེབས་པས་ཡང་སྲིད་འཁྲུལ་བྲལ་ དུ་ ཡང་བསྐྱར་ངོས་ བཟུང་།
དུས་དེར་སྐྱབས་རྗེ་ཐར་ཤུལ་རིན་པོ་ཆེ་དཔང་པོ་མཛད་དེ་ཡབ་ལ་སློང་བྱེད་ཀྱི་
སྐྱེས་མང་དུ་གནང་སྦྱིན་མཛད་ནས། མཆོག་སྤྲུལ་རིན་པོ་ཆེ་དབུས་ལམ་དུ་
ཞུགས། དགུང་ལོ་བརྒྱད་ཀྱི་སྟེང་ཡོངས་འཛིན་ཕུར་ལྕོག་བྱམས་པ་རིན་པོ་
ཆེའི་མདུན་ ནས་ རབ་ ཏུ་ བྱུང་ སྟེ་ སེ་ར་ ཐེག་ཆེན་ གླིང་ གི་ ཆོས་ སྒོར་ཞུགས།
སྐྱབས་མགོན་ཕུར་ལྕོག་བྱམས་པ་རིན་པོ་ཆེ་ལ་སོགས་པའི་མཁས་གྲུབ་གཉིས་
ལྡན་གྱི་ཡོངས་འཛིན་མང་པོ་ཚུལ་བཞིན་དུ་བསྟེན་ཏེ། བསྡུས་གྲྭ་ནས་རིམ་
བཞིན་གཞུང་ཆེན་ལྔའི་རྒྱ་བོད་ཀྱི་མ་ཁས་གྲུབ་མང་པོའི་ལེགས་བཤད་རྩ་འགྲེལ་
ཀུན་ལ་ཐུགས་འཛིན་དང༌། ཆོས་གྲྭར་ཆག་མེད་མཛད་དེ་ཐོས་བསམ་རྡོ་
རུས་ཐུག་པ་ལྟར་མཛད་པས་མཁས་པའི་སྙན་གྲགས་རྒྱས། དེ་ལྟར་ཡུན་མི་



གུང་ཧོ་ཆབ་ཆའི་དགོན་པ།སར་བཀྲ་ཤིས་ཐེག་མཆོག་གླིང༌།
： 335 •
རིང་པ་ན་གདན་ས་གསུམ་གྱི་མཁས་མང་འདུས་པ་རྒྱ་མཚོའི་དབུས་སུ་གཞུང་
ཆེན་ལྔའི་གྲྭ་སྐོར་མཛད་དེ་ལྷ་རམས་པའི་མཚན་བཏགས་བཞེས། དེ་ནས་
རྒྱུད་ལ་ཕེབས། སྔགས་ཕྱོགས་རྒྱུད་སྡེ་ཆེན་པོ་བཞི་ལ་ཐུགས་འདྲིས་ཞིབ་ཏུ་
གནང་བས། གསང་སྔགས་རྡོ་རྗེ་ཐེག་པའི་ལམ་གྱི་རིམ་པ་མཐའ་དག་ཐུགས་
སུ་ ཆུད། ཞར་ལ་ རྒྱུད་ སྡེ་ སོ་ སོའི་འདོན་ དབྱངས་ རྟ། རྡུང་རོལ་ མོ།
གར་རྡུལ་ཚོན་སོགས་ཕྱག་ལེན་ཕྲ་ཞིབ་རྣམས་ཀྱང་ཁོང་དུ་ཆུད་པ་གནང་ནས་
བཞུགས་སྐབས། སོག་ཡུལ་ནས་ཕུར་ལྕོག་བྱམས་པ་རིན་པོ་ཆེ་གདན་འདྲེན་
དུ་འབྱོར་བ་ལ། ཁོང་གིས་རྗེ་འདིའི་གདུལ་བྱ་དང་འགྲོ་དོན་གཟིགས་ནས་
སོག་ཡུལ་དུ་མངགས། དེ་ནས་ཕྱིར་བྱ་ཁྱུང་དུ་བྱོན་ཏེ། འདོད་ཆུང་ཆོག་
ཤེས་ཀྱི་ཉམས་ལེན་ཁོ་ནར་གཞོལ་ཏེ་བཤད་སྒྲུབ་ཀྱི་འཆད་ཉན་སྐྱོང་བཞིན་
བགྲང་བྱ་བཅོ་ལྔ་ཡས་མས་སུ་བཞུགས། བྱ་ཁྱུང་ཁྲི་རབས་གོ་གཅིག་པའི་
མཁན་ཁྲི་བསྐྱངས་ཤིང་། བྱང་རྩེ་བློ་རྟགས་ཀྱི་རྩོད་པ་གསར་འཛུགས་དང་
ཡིག་ཆ་དེ་གཉིས་ཀའི་པར་བརྐོ་མཛད་པ་སོགས་ཆོས་སྲིད་གཉིས་ཀའི་བགྱི་བ་
མང་དུ་གནང་། གཞན་ངག་དབང་བསྟན་འཛིན་མཆོག་གྲུབ་རིན་པོ་ཆེའི་
ཡང་སྤྲུལ་དགེ་འདུན་ངག་དབང་རྒྱ་མཚོ་ལ་རབ་བྱུང་དང༌། ཧོ་ཐོག་ཐུ་དགེ་
འདུན་ལུང་རྟོགས་རབ་རྒྱས་ལ་བསྙེན་རྫོགས་སོགས་བསྟན་པའི་དོན་ཁོ་ན་
མཛད་བཞིན། རབ་བྱུང་བཅོ་ལྔ་པའི་ཤིང་རྟ་སྟེ་སྤྱི་ལོ1894ལོར་གནས་
འདིར་འཁོད་པའི་དད་ལྡན་མང་པོས་ནན་གྱིས་བ་སོལ་བ་བཏབ་པ་བཞིན་བསུ་
བའི་བཀོད་པ་རྒྱ་ཆེན་པོས་བསུས་ནས་ཕྱོགས་འདིར་ཞབས་སོར་བཀོད། དེ་
ནས་ཆབ་ཆའི་དགོན་གསར་བཀྲ་ཤིས་ཐེག་མཆོག་གླིང་ཕྱག་འདེབས་མཛད།
ཕྱག་འདེབས་མཛད་སྐབས་ཕྱོགས་ལྷུང་གི་ཡོལ་བས་བློ་མིག་སྒྲིབ་པ་འགའ་ཞིག་



·336：
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
གིས་རིགས་སྔགས་ཀྱི་སྦྱོར་བ་དང་། དུག་གི་སྦྱོར་བ་སོགས་མང་དུ་བརྩམས་
ཀྱང་ལོག་སྒྲུབ་དེ་དག་གིས་རང་གི་དེ་ཉིད་བསྟན་པ་ཙམ་ལས་སྦྱོར་བ་གང་གིས་
ཀྱང་མ་ཚུགས་པར་འགྲོ་དོན་མཐའ་ཡས་པ་མཛད། མཐར་སྐུ་དངོས་ཀྱི་
གདུལ་བྱ་རྫོགས་པ་ན་རྟག་འཛིན་ཅན་རྣམས་ཆོས་ལ་བསྐུལ་པའི་ཕྱིར་དགུང་
གྲངས་རེ་གཅིག་བཞེས་པ་རབ་བྱུང་བཅོ་ལྔ་པའི་མེ་རྟ་སྟེ་སྤྱི་ལོ1906ལོའི་ས་ག་
ཟླ་བའི་ཚེས་ཉེར་གཉིས་ཉིན་བླ་གླང་ཆེན་སྣ་ཁ་བྱ་བར་ལྟས་མང་པོ་དང་བཅས།
གཟུགས་སྐུའི་བཀོད་པ་བསྡུས་ཏེ་ཐུགས་ཀྱི་དགོངས་པ་ཆོས་ཀྱི་དབྱིངས་སུ་ཐིམ།
སྐུ་གདུང་རིན་པོ་ཆེ་ཉིན་རེ་བཞིན་ཇེ་ཆུང་ཇེ་ཆུང་དུ་གྱུར་ཏེ་འཇའ་ལུས་སུ་གྲུབ་
ཏུ་ཉེ་བ་ན། ཉེ་གནས་ཀྱིས་བྱ་ཁྱུང་དགོན་པས་སྐུ་གདུང་ལ་མ་གཟིགས་པར་
སྐུ་ཡལ་བར་གྱུར་ཚེ། བད་ག་གིས་ ཇི་ལྟར་ཞུ་དགོས་སམ་ཞེས་ཡང་ཡང་
བཤུམས་པས། བྱིས་པ་ལོ་ལྔའི་ཚོད་ཙམ་དུ་གྱུར། གདུང་ཞུགས་འབུལ་
སྐབས་གཞོང་བ་ཞིག་ཏུ་གདན་དྲངས་པ་ཡང་དེར་ཡོད་མི་ཀུན་གྱིས་དངོས་སུ་
མཐོང་བ་ བྱུང་། དེ་ ལྟར་ སྐུ་ གདུང༌ རིན་ པོ་ ཆེ་ ཞུན་ ལ་ སྦྱར་ བ་ དང་།
དགོངས་རྫོགས་ཀྱི་ཆོ་གའང་རྒྱ་ཆེར་བསྒྲུབས་པ་ཡིན། ཁོང་སྐུ་མ་པ་གཤེགས་
སྔོན་ནས་འདུ་ཁང་བཞེངས་མགོ་བརྩམས་པ་ཡང་འདི་དུས་ཡོངས་སུ་གྲུབ་ནས་
སྐུ་གདུང་དེར་བཞུགས་སུ་གསོལ། སྐུ་གདུང་འདིའི་ཆ་ཤས་ད་ལྟ་ཡང་རིན་
ཆེན་མང་པོའི་རྒྱུ་ལས་གྲུབ་པའི་བྱང་ཆུབ་མཆོད་རྟེན་འགྲོ་བའི་བསོད་ནམས་ཀྱི་
རྟེན་དུ་འདུ་ཁང་ན་བཞུགས་པ་དེ་ལེགས་སོ། །
སྐུ་ཕྲེང་གསུམ་པ། རྗེ་བཙུན་ འཇམ་ དབྱངས་འཇིགས་ མེད་ ཐུབ་
བསྟན་ཆོས་འབྱོར་རྒྱ་མཚོ་མཆོག་ནི། མདོ་སྨད་བྱང་རྒྱུད་ཀྱི་དགེ་བཅུ་ཚང་
བའི་གནས་སྒོ་མེ་གཡས་རུ་བྱ་བར། བོད་རབ་བྱུང་བཅོ་ལྔ་བའི་ས་ལུག་སྟེ་སྤྱི་



གུང་ཧོ་ཆབ་ཆའི་དགོན་གསར་བཀྲ་ཤིས་ཐེག་མཆོག་གླིང་། ：337 ་
ལོ1907ལོར་ཡབ་སྐལ་བཟང་འབུམ་དང་ཡུམ་དུང་མཚོ་སྐྱིད་གཉིས་ཀྱི་སྲས་
སུ་ལྟས་བཟང་དང་བཅས་སྐུ་བལྟམས། སྐུ་བལྟམས་མ་ ཐག་ཡུམ་འདས།
དེ་ནས་ཞང་བོ་ཁམས་སངས་རྒྱས་རྡོ་རྗེའི་མཆོག་སྤྲུལ་རིན་པོ་ཆེས་མཚན་ལ་
དབང་ཆེན་ཚེ་རིང་དུ་གསོལ་ནས་ཁོང་གི་མེས་མོ་ལ་སྐྱོང་རྒྱུའི་ལྗགས་བཀོད་
གནང་། དགུང་ལོ་བཞི་པའི་སྐབས་ནས་འདོད་ཁམས་དབང་མོས་རྒྱུན་དུ་
ཞལ་གཟིགས་བྱུང་བ་སོགས་བསམ་གྱིས་མི་ཁྱབ་པའི་རྣམ་ཐར་མང་། དུས་
དེར་སྐུ་གོང་མའི་ཉེ་གནས་སོགས་ཀྱིས་ལན་གཉིས་ལ་དབུས་སུ་སོང་ནས་རྒྱལ་
དབང་བཅུ་གསུམ་པར་གསུང་བརྟག་ཞུས། ལན་གསུམ་པར་དབུས་སུ་འགྲོ་
བའི་སྟ་གོན་སྐབས་རྗེ་ཁ་ཀྱུ་པ་འཇམ་ད་བྱངས་དཔལ་ལྡན་དང་ཨ་ལགས་ཕུན་
ཚོགས་རྣམ་གཉིས་ཕྱོགས་འདིར་ཕེབས་ཤིང༌། ་ རྣམ་པ་གཉིས་ཞལ་མཐུན་
པར་སྒོ་མེ་གཡས་རུར་ཕལ་བའི་ངང་ཚུལ་ལས་འདས་པའི་བྱིས་པ་ཞིག་ཡོད་པ་
འོས་ཐོར་བསྡུས་གསུངས་པ་ལྟར་བྱས་ནས་གོང་ས་སྐྱབས་མགོན་རིན་པོ་
ཆེར་སླར་ཡང་གསུང་བརྟག་ཞུས་པས། སྐྱབས་མགོན་རིན་པོ་ཆེས་སྒོ་མེ་
གཡས་རུའི་ཡབ་སྐལ་བཟང་འབུམ་དང་ཡུམ་དུང་མཚོ་སྐྱིད་གཉིས་ཀྱི་སྲས་
དབང་ཆེན་ཚེ་རིང་ནི་ཕུར་ལྕོག་རིན་པོ་ཆེའི་ཡོངས་འཛིན་གྱི་ཡང་སྲིད་འཁྲུལ་
མེད་དུ་ངོས་འཛིན་གནང༌། མཚན་ལ་ཐུབ་བསྟན་ཆོས་འབྱོར་རྒྱ་མཚོ་ཞེས་
གསོལ། དགུང་ལོ་ལྔ་བཞེས་སྐབས་བླ་གྲྭ་དུ་མ་འཁྲུངས་གཞིས་སུ་བྱོན་ནས་
ཐོག་མའི་ལེགས་དར་ཕུལ། དགུང་ལོ་བདུན་བཞེས་པའི་ཧོར་ཟླ་གཉིས་པའི་
ཚེས་བཅུ་གཅིག་ལ་སེར་སྦྲེངས་ཀྱི་བསུ་བ་དང་བཅས་གདན་ས་འདིར་ཞབས་
སོར་བཀོད་དེ་ཁྲི་འདོན་གྱི་ཡོ་ལང་རྒྱ་ཆེན་བྱས། ཚོགས་མང་གིས་མཇལ་ཁ་
ཞུས་སྐབས་ཁྲེ་ལ་ལྷོད་ཚོགས་ཀེར་ཡུན་རིང་བཞུགས་པས་ཀུན་ཡ་མཚན་དུ་གྱུར།



，338：
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ལོ་དེ་ལ་འདུལ་འཛིན་པ་རྗེ་ཁ་ཀྱུ་པ་འཇམ་དབྱངས་དཔལ་ལྡན་གྱི་མདུན་ནས་
རབ་ཏུ་བྱུང་། ཨ་ལགས་ཛམ་བྷ་ལ་ལས་ཡོན་ཏན་གྱི་གཞི་མ་ཡི་གེ་ཕྲལ་སྦྱོར་
གྱི་ཀློག་དང་འདོན་ཆོས་རྣམས་ཐུགས་འཛིན་མཛད་ཅིང་། ཆོ་གའི་ཕྱག་ལེན་
རྣམས་ཀྱང་ཚེགས་མེད་དུ་མཁྱེན། དགུང་ལོ་བཅུ་གཉིས་སྟེང་དབུས་སུ་
ཕེབས་ནས། སེར་བྱེས་གྲྭ་ཚང་གི་ཆོས་སྒོར་ཞུགས། ཡོངས་འཛིན་ཕུར་
ལྕོག་བྱམས་པ་རིན་པོ་ཆེས་ཐུགས་ཁུར་གནང་བཞིན་ཡོངས་ཀྱི་དགེ་བའི་བཤེས་
གཉེན་ཆེན་པོ་རྗེ་གཙང་པ་ལྷུན་གྲུབ་ཐབས་མཁས་རིན་པོ་ཆེ་བསམ་སྦྱོར་གཉིས་
ཀྱིས་ཚུལ་བཞིན་དུ་བསྟེན་ཏེ། རིག་པའི་གནས་མཐའ་དག་ལ་ཐུགས་གཉེར་
གྱི་དབུ་བརྩམས། རིམ་གྱིས་རྒྱ་བོད་མཁས་གྲུབ་ཀྱི་གཞུང་རྩ་འགྲེལ་མང་པོ་
དང་ཁྱད་པར་དུ་སེ་ར་རྗེ་བཙུན་པའི་ཡིག་ཆ་ཕལ་ཆེར་ཐུགས་འཛིན་མཛད་པ་
ཚོགས་རྒྱུགས་སུ་ཐེངས་གང་མང་ཕུལ། ཐོས་བསམ་མཛད་སྐབས་ཆོས་གྲྭར་
ཆག་མེད་གནང་ནས་གཞུང་ལུགས་ཀུན་གྱི་ཚིག་དོན་གཉིས་ཀར་བརྒལ་བརྟག་
མཐིལ་ཕྱིན་གནང་ཞིང་རང་གཞན་གྱི་གྲུབ་མཐའི་འདོད་ཚུལ་སྤྱི་དང་། བྱེ་
བྲག་ཏུ་རང་སྡེ་གྲུབ་མཐའ་སྨྲ་བ་བཞིའི་གཞི་ལམ་འབྲས་གསུམ་གྱི་རྣམ་བཞག་
མཐའ་དག་སོ་སོར་མ་འདྲེས་པར་ཐུགས་སུ་ཆུད་པས། ལྷ་ལྡན་སྨོན་ལམ་
ཆེན་མོར་ལྷ་རམས་པའི་དམ་བཅའ་བཞག དེ་ལྟར་ལུང་རྟོགས་ཀྱིས་བསྡུས་
པའི་ཡོན་ཏན་མང་པོ་ཐུགས་ལ་འཁྲུངས་པས་གཙང་པ་ཐབས་མཁས་རིན་པོ་
ཆེའི་ཐུགས་སྲས་གཅིག་པུར་གྱུར། ཐུགས་གཉེར་མཛད་སྐབས་ཀྱང་དོན་
ཉུང་བྱ་ཉུང་གནང་ཞིང་། ཕྱག་རྒྱུ་ཡོད་པ་རྣམས་འདུ་ཁང་གསར་བཞེངས་
ལ་ཕུལ་ནས་ གྲྭ་རྐྱང་དཀྱུས་མའི་ལུགས་བཞིན་དཀའ་སྤྱད་ཚད་མེད་གནང་།
ཕུར་ལྕོག་རིན་པོ་ཆེ་དང་ཡོངས་འཛིན་ཁོང་རྣམ་པ་གསུམ་གྱི་ཐུགས་བཞེད་ལ་



གུང་ཧོ་ཆབ་ཆའི་དགོན་གསར་བཀྲ་ཤིས་ཐེག་མཆོག་གླིང་།
，339 ·
ད་དུང་དབུས་སུ་ཡུན་རིང་བཞུགས་རྒྱུའི་འཕྲོ་བཞེས་ཡོད་ནའང་། འདི་
ཕྱོགས་ནས་གདན་འདྲེན་པ་རིམ་པར་བཏང་བས་ལྷ་རམས་པའི་དམ་བཅའ་
མཇུག་གྲུབ་པ་དང་ཆིབས་བསྒྱུར་གནང་ནས། ཆོས་སྡེ་འདི་ཉམས་པ་གཏིང་
ནས་གསོས་ཏེ་འགྲིག་ལམ་ཀུན་སྤྱོད་ལ་དག་ཐེར་དང་
། ཆོས་ཐོག་རྣམས་
ཀྱང་ཇེ་ལེགས་སུ་བཏང་། ཕྱི་ལོར་དགེ་ལྡན་བསྟན་པའི་འབྱུང་ཁུངས་བྱ་
ཁྱུང་ཐེག་ཆེན་ཡོན་ཏན་དར་རྒྱས་གླིང་དུ་བྱོན་ནས། དགེ་འདུན་འདུས་པའི་
ཚོགས་ལ་མང་སྐོལ་སྐུ་འགྱེད་གཟབ་པར་ཕུལ། གཞན་གཞུང་ལྔའི་གྲྭ་སྐོར་
མཛད་དེ་ མཁས་ པའི་ཚོགས་ལ་ལེགས་ བཤད་ ཀྱི་ སྐྱེས་ ཀྱང་ ཕུལ་ བས་ དེར་
བཞུགས་གཟུར་གནས་མཁས་པ་ཡོངས་ཀྱིས་བསྔགས་བརྗོད་ཚད་མེད་གནང་
ཞིང་མཁས་ཚུལ་བཞེས་པའི་རྣམ་ཐར་ངོ་མཚར་བ་བྱུང༌། དེའི་ཕྱི་ལོར་ཡང་
བྱ་ཁྱུང་གི་དབྱར་གནས་པའི་དགེ་འདུན་སྟོང་ལྷག་གི་སྦྱིན་བདག་གནང་ཞིང་
བཀུར་སྟི་རྒྱ་ཆེན་པོས་ཐུགས་མཉེས་པར་བྱས། དེའི་སྐབས་སྐྱབས་རྗེ་བདེ་
ཡངས་རིན་པོ་ཆེར་ཁ་མཆུས་གཙེས་པ་ཁོང་ལ་ཞུས་པས། མགོན་ཁང་དུ་
སྲུང་མར་ཐུགས་གཏད་ཀྱིས་འཕྲིན་བཅོལ་མཛད་པས་མགོན་པོ་ཀླུ་ཊ་པ་ལའི་
སྤྱན་ཆབ་བབས་པ་དང་སྤྱན་ཟུམ་པ་བཅས་དེར་ཡོད་ཀྱི་མི་རྣམས་ལ་ མཐོང་
སྣང་མི་འདྲ་བ་བྱུང་བ་དེ་ནི་རྟོགས་པའི་གོ་འཕང་མཐོན་པོར་གཤེགས་པའི་
རྟགས་སུ་མངོན་སུམ་གྱིས་གྲུབ། ཆུ་འབྲུག་སྟེ་སྤྱི་ལོ1952ལོར་ཁོང་གིས་
ཕྱོགས་འདིའི་སེར་སྐྱ་ཡོངས་ལ་སྡིག་སྤོང་དགེ་སྒྲུབ་ཀྱི་རྟིང་བསྐུལ་རྒྱ་ཆེར་མཛད་
པས། དེ་ལ་གཞོལ་བ་མང་དུ་བྱུང་མོད། ཚུལ་དེ་ལ་བརྟེན་ནས་རྨོངས་པ་
འགའ་ཞིག་གིས་སྲིད་གཞུང་དང་རྗེ་འདིའི་བར་ལ་དབྱེན་སྦྱོར་ཕྲ་མ་བཅུག་པར་
བརྟེན་ནས་ཟླ་འགའི་རིང་ཉེན་བྱོལ་ལ་ གླང་ཆེན་བྲག་དན་དུ་ རྗེ་མདོ་རྩ་བ་



：340：
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
བསྟན་འཛིན་རྒྱ་མཚོ་སོགས་ཞབས་ཕྱི་པ་བླ་གྲྭ་སུམ་ཅུ་ལྷག་ཕེབས་ནས་བཞུགས་
དགོས་བྱུང་། སྐབས་དེར་མདོ་སྔགས་བསྟན་པའི་མངའ་བདག་རྗེ་ཤེས་རབ་
རྒྱ་མཚོ་གཙོསཞིང་ཆེན་གྱི་འགོ་ཁྲིད་འགའ་འདིར་ཕེབས་ནས་དོན་དེར་བརྟག་
པས་ཕྲ་མ་མཁན་རེ་འགའི་བྱེད་པར་རྟོགས་ནས་རང་དགོན་དུ་ཕེབས་ན་འཛེམ་
དོགས་ ཅི་ ཡང་ གནང་ མི་ དགོས་ པའི་ བཀའ་ ཡིག་ བསྩལ། དེར་ བརྟེན་
འཁྱམས་རུ་འི་དཔོན་པོ་ཆོས་སྐྱོང་རྒྱལ་དང་མཱ་ཞན་ཀློང་སོགས་ཞིན་ཧེར་སོང་སྟེ་
ཞབས་ ཕྱི་ པ་ འགའ་ གདན་ དྲོངས་ ནས་ བཀའ་ ཡིག་ཁྱབ་ བསྒྲུགས་ བྱས་ ཏེ།
རང་ཡུལ་དུ་འབྱོན་པའི་ཉི་མ་ཐག་གིས་བཅད་པ་ལྟར་ཟླ་དགུ་བའི་ཚེས་གཅིག་
ཉིན་སྡེ་འདིར་བྱོན་པའི་ཚེ་བསུ་བའི་བཀོད་པ་རྒྱ་ཆེན་པོ་བྱས། དེ་ནས་ཏང་
དང་སྲིད་གཞུང་གི་ཐུགས་ཁུར་འོག་གུང་ཧོ་རྫོང་སྲིད་གཞུང་གི་ཨུ་ཡོན་དང་།
ཁུལ་སྲིད་གྲོས་ཀྱི་ཀྲུའུ་ཞི་གཞོན་པ་སོགས་ཀྱི་འགན་བཞེས། དེ་སྔོན་ཉིད་
ཀྱིས་དབུ་ཁྲིད་དེ་བསྟན་འགྲོའི་ཞབས་རིམ་རྒྱ་ཆེར་བསྒྲུབས། གཞན་རྗེ་ཞྭ་
དམར་པ་བློ་བཟང་བཤད་སྒྲུབ་རྒྱ་མཚོ་དཔལ་བཟང་པོ་གདན་འདྲེན་ཞུས་ནས་
འཇིགས་བྱེད་ཀྱི་དབང་སོགས་བཀའ་ཆོས་རྒྱ་ཆེར་ཞུས་ཤིང་འཇིགས་བྱེད་ཀྱི་
བསྙེན་པ་ཡང་གནང༌། དེའི་རྗེས་དྷི་ཚ་བཀྲ་ ཤིས་ཆོས་སྡིངས་སུ་ཕྱགས་
ཕེབས་ནས་རྗེ་ཞྭ་དམར་པ་ལས་ཀུན་རིག་རྣམ་པར་སྣང་མཛད་ཀྱི་དབང་ཆེན་
གསན། རྡོ་རྗེ་འཆང་ཉིད་ཀྱིས་གངས་རིའི་ཁྲོད་འདིར་སྔོན་བྱོན་སྐྱེས་ཆེན་
མང་པོ་གྲུབ་མཐའ་འཛིན་པའི་ལུགས་སྲོལ་མང་ཡང་རང་ཕྱོགས་དང་གཞན་
ཕྱོགས་ཞེས་ཕྱོགས་རིས་མི་མཛད་པར་གྲུབ་མཐའ་ཀུན་ལ་ཁྱད་མེད་དུ་མཛད་དེ་
སྔ་ཕྱིར་གཤེན་གྱི་འདུ་ཁང་དང་སྔགས་པའི་འདུ་ཁང་བཅས་རྟེན་དང་བརྟེན་པ་
བཞེངས་གྲུབ་པའི་རབ་གནས་གནང་བ་ལ་རྡོ་རྗེ་འཆང་ཉིད་སྤྱན་དྲངས་པ་ལྟར་



གུང་ཧོ་ཆབ་ཆའི་དགོན་གསར་བཀྲ་ཤིས་ཐེག་མཆོག་གླིང༌། ： 341：
ཕེབས་ནས། རབ་གནས་གནང་ཞིང་ཇི་སྲིད་བསྟན་པ་གནས་པ་དེ་སྲིད་དུ་
འགྲོ་བའི་རྟེན་དུ་དར་ཞིང་རྒྱས་པའི་རྟེན་འབྲེལ་ དང་ ཐུགས་སྨོན་རྒྱ་ཆེར་
གནང་། གཞན་རྡོ་རྗེ་འཆང་ཞལ་སྔ་ནས་ཀྱིས་རྒྱུད་སྡེ་སོ་སོའི་དབང་གི་སྐོར་
དང་། ལྷག་ལྷ་དུ་མའི་རྗེས་གནང་དང་ཞལ་ལུང་། ཁྱད་པར་དུ་འདུལ་
འཛིན་པ་རྗེ་ལུང་རྟོགས་རྒྱུ་མཚོའི་ཐུགས་དགོངས་བཞིན་འདུལ་བ་མཚོ་ཊཱིཀ་ཟླ་
བ་གཅིག་དང་ཕྱེད་ལྷག་ལ་གཟབ་ཁྲིད་གནང་བ་སོགས་མཚོ་སྔོན་པོའི་སྟོད་སྨད་
བར་གསུམ་གྱི་སྦྱིན་བདག་རྣམས་ཀྱིས་གདན་དྲངས་པའི་སར་ཕེབས་ནས།
སྐྱ་སེར་མང་པོར་དམ་པའི་ཆོས་ཀྱི་སྦྱིན་པ་རྒྱ་ཆེན་པོས་ཚིམས་པར་མཛད་ལ་
སྙིགས་མའི་དུས་འདིར་སྐྱེ་བོ་མང་པོར་གནོད་ཅིང་འཚེ་བར་བྱེད་པའི་མི་མ་
ཡིན་པ་འདྲེ་སྲིན་གདུག་པ་ཅན་ཡུལ་ཕྱོགས་ཀུན་ཏུ་རྒྱུ་བ་ཡང་དྲག་པོའི་ལས་
ཀྱིས་དམ་ལ་གནས་པར་བྱས་པ་སོགས་བསྟན་འགྲོའི་དོན་འབའ་ཞིག་མཛད།
སྡེ་ འདིའི་དབྱར་གནས་ཀྱི་ དཀྱིལ་ དུ་ འཇིགས་བྱེད་ སྒྲུབ་མཆོད་གསར་དུ་
བཙུགས་ཤིང༌། དགོན་པའི་ཕྱོགས་བཞི་དང་གླིང་མདོ་རྣམས་སུ་འབུམ་ཁང་
གྲངས་མེད་བླུགས་ཤིང་། སྤྱི་ལོ1941ལོ་ནས1953ལོའི་བར་བྱམས་ཁང་
ཉིས་ཐོག་ སྤུན་ལྔ་ ཅན་དང་ཁེར་ ཐོག་རྒྱན་དགུ་མ་ནང་ རྟེན་དང་བཅས་པ།
ཆོསར་རྒྱ་བསྐྱེད་དེ་ཕྱོགས་གསུམ་གར་གྱན་དགུ་རེ་དང་སྒོ་ཆེན། རྔ་ཁང་།
ཆོས་རའི་ཁྱམས་སུ་མ་ཎི་འཁོར་ལོ་མང་པོ་བཅས་ཉིད་ཀྱི་ཐུགས་བཀོད་བཞིན་
ལེགས་གྲུབ་བྱུང་། དམངས་གཙོ་བཅོས་བསྒྱུར་སྐབས་དམ་པ་འདི་ལའང་
ཉེས་མེད་ཉེས་འགེལ་སྒོས་གནོད་པ་ཐེབས་ཏེ། རབ་རྒྱལ་ལྕགས་བྱི་སྟེ་སྤྱི་ལོ་
1960ལོར་ཟི་ལིང་དུ་དགོངས་པ་རྫོགས། །
སྡེ་འདིའི་མཁན་རབས་རིམ་བྱོན་ནི། མཁན་རབ་དང་པོ་ཡབ་རྗེ་རྡོ་



：342 ·
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
རྗེ་འཆང་སཾ་གྷའི་མཚན་ཅན་དང་། གཉིས་པ་རྣལ་འབྱོར་གྱི་དབང་ཕྱུག་
ཆེན་པོ་རྗེ་བྲག་ཁང་པ། གསུམ་པ་རྟོགས་ལྡན་ཆེན་མོ་རྗེ་གཟིམ་ཁང་པ།
བཞི་བ་རྟོགས་ལྡན་ ཅོ་ནེ་པ། ལྔ་བ་རྣལ་འབྱོར་པ་ཆེན་པོ་ཨ་ལགས་ཕྱག་
འཚོལ། དྲུག་པ་ཡབ་རྗེ་འཇིགས་མེད་ཐུབ་བསྟན་ཆོས་འབྱོར་རྒྱ་མཚོ་དཔལ་
བཟང་པོ་སླར་ཡང་བཞུགས། བདུན་པ་གནས་བརྟན་ཆེན་པོ་ཨ་ལགས་ཛམྦྷ།
བརྒྱད་པ་དགེ་འདུན་བསོད་ནམས། དགུ་བ་དོན་གྲུབ་རྒྱ་མཚོ། བཅུ་བ་
ཟླ་བ་ རྒྱལ་ མཚན། བཅུ་ གཅིག་ པ་ མདོ་ ཙཱ་བ་རྗེ་ བསྟན་འཛིན་རྒྱ་ མཚོ།
བཅུ་གཉིས་པ་ཟླ་བ་རྒྱལ་མཚན་ཡང་བསྐྱར་བཞུགས། བཅུ་གསུམ་པ་འདུལ་
འཛིན་པ་རྗེ་ལུང་རྟོགས་རྒྱ་མཚོ། བཅུ་བཞི་བ་འཇམ་དབྱངས་རྒྱལ་མཚན།
བཅོ་ལྔ་ བ་ རྒྱུད་སྨད་ པ་ འཇམ་དབྱངས་ བཟོད་ པ། བཅུ་དྲུག་པ་འཇམ་
དབྱངས་ཡེ་ཤེས། བཅུ་བདུན་པ་འཇམ་དབྱངས་ཡེ་ཤེས། བཅོ་བརྒྱད་པ་
འཇམ་དབྱངས་བསམ་གཏན་སོགས་ཀྱིས་སོ་ཐར་གྱི་མདོ་གསུངས་ཤིང་བསྒྲུབ་
བྱ་དུ་མ་རབ་བྱུང་དང་བསྙེན་རྫོགས་ལ་བཀོད་པ་སོགས་སྡེ་འདི་ཚུལ་བཞིན་
བསྐྱངས་པའི་བཀའ་དྲིན་མི་དམན་ལ། ཁྱད་པར་དུ་མདོ་ཚྭ་སྤྲུལ་པའི་སྐུ་རྗེ་
བསྟན་འཛིན་རྒྱ་མཚོས་བྱམས་པའི་གོས་སྐུ་ཆེན་མོ་གསར་སྐྲུན་གྱིས་མཚོན་
ལུགས་གཉིས་ཀྱི་སྒོ་ནས་སྡེ་འདི་ཡུན་རིང་དུ་བསྐྱངས་པ་ཡིན་ནོ། །
དེ་ལྟར་མཁན་ཆེན་དགེ་འདུན་ཆོས་འབྱོར་རྒྱ་མཚོ་དཔལ་བཟང་པོའི་
ཐུགས་རྗེའི་མཐུ་སྟོབས་ལས། སྡེ་འདིའི་འདུ་ཁང་དང་བྱམས་ཁང་ནང་རྟེན་
དང་བཅས་པ་ལེགས་གྲུབ་བྱུང་སྟེ། ཆོས་སྤྱོད་སོགས་བྱ་བ་ཅི་རིགས་དར་
རྒྱས་གོང་འཕེལ་དུ་ཕྱིན། ས་ཁྱི་སྟེ་སྤྱི་ལོ1958ལོའི་ཡར་སྔོན་གྲྭ་ཤག་བདུན་
ཅུ་ལྷག་དང་དགེ་ཚུལ་སློང་བརྒྱ་ཕྲག་གཉིས་ལས་བརྒལ་བ་བྱུང་ཞིང་ཆོས་མཐུན་



ས
གུང་ཧོ་ཆབ་ཆའི་དགོན་གསར་བཀྲ་ཤིས་ཐེག་མཆོག་གླིང་། ：343 .
གྱི་ལས་ལ་གཅིག་ཏུ་གཞོལ་བའི་སྐབས་ཤིག་བྱུང་། ང་བརྒྱད་ལོའི་དུས་ཟིང་
གི་འཐོར་རླུང་དྲག་པོས། འདུ་ཁང་དང་གྲྭ་ཤག་འགའ་མ་གཏོགས་ལྷག་ལུས་
མེད་པར་བཟོས། ལྕགས་གླང་སྟེ་སྤྱི་ལོ1961ལོར་བསྟན་པའི་ཉི་ཟེར་ཕྲན་
ཙམ་བྱུང་བར་བརྟེན། འཁྱམས་རུ་དང་གཡོན་རུ་དགོན་པ་སོགས་མཚོའི་
ཉིན་སྲིབ་ཀྱི་གྲྭ་པ་བཞི་བཅུ་ལྷག་གནས་འདིར་འདུས་ཏེ། ཆོས་སྤྱོད་ཉམས་
བཞེས་ཀྱི་སྐལ་བ་ཅུང་ཟད་ཐོབ་ནའང་སླར་ཡང་ལོ་བཅུའི་དུས་ཟིང་གིས་ལྷག་
མེད་གཞོམ་ཏེ་དགོན་གནས་ལོ་ཉི་ཤུ་ལྷག་ལ་སྟོང་བར་གྱུར། །
མཆོག་གསུམ་གྱི་བདེན་བྱིན་དང་འགྲོ་བའི་བསོད་ནམས་ཀྱི་མཐུ་སྟོབས་
ཀྱིས་སླར་ཡང་བསྟན་པའི་ཉིན་བྱེད་མ་བའ་ནས་འཕྲོས་ཏེ། སྤྱི་ལོ1980ལོར་
སྡེ་འདིར་ཆོས་སྒོ་འབྱེད་པའི་ཆོག་མཆན་ཐོབ། ལོ་དེའི་ཧོར་ཟླ་བརྒྱད་པའི་
ཚེས་བརྒྱད་ཉིན་སྣང་མཐའི་སྒྱུ་འཕྲུལ་པཎ་ཆེན་རིན་པོ་ཆེ་ནས། སྡེ་འདིའི་
ཆོས་སྒོ་འབྱེད་པའི་རྟེན་འབྲེལ་གྱི་མཛད་སྒོའི་སྟེང་གསུང་བཤད་གནང་བ་དང་།
སྐྱབས་འགྲོ་ མ་ ཎེ། དམིགས་བརྩེ་ མ། འཇམ་སྡུད་བཟང་གསུམ།
ཡོན་ཏན་གཞི་གྱུར་མ། འཇིགས་བྱེད་དཔའ་བོ་གཅིག་པ། མགོན་ཆོས་ལྷ་
མོ་སོགས་ཀྱི་ལུང་གནང་ཞིང་དགོན་སྡེ་ཉམས་གསོའི་ཐད་ཞལ་བཀོད་དང་གྲོན་
དངུལ་གནང་། ལོ་དེའི་ཧོར་ཟླ་བཅུ་གཉིས་པའི་ཚེས་བཅོ་ལྔ་ཉིན་རྟེན་རྙིང་
ཐུབ་དབང་གི་སྐུ་མཐོ་གང་ཙམ་ཡོད་པ་གྲལ་མགོར་གད་ན་དྲངས་ཏེ་སྔར་གྱི་གྲྭ་
རྒན་བཅུ་བདུན་བཞུགས། བསྟན་པའི་གཞི་མ། གཞི་གསུམ་གྱི་ཡ་གྱལ།
བསྟན་པ་ཡང་དར་གྱི་ཐོག་མའི་གསོ་སྦྱོང་གི་ཚོགས་ཀྱི་འགོ་ཡང་བསྐྱར་ཚུགས།
སྤྱི་ལོ1981ལོ་ནས་བཟུང་སྡེ་འདིའི་མཆོད་གཞིས་སོ་སོ་དང་མཚོའི་ཉིན་སྲིབ་
ཀྱི་གཏོང་ཕོད་ཡངས་པའི་དད་ལྡན་སྦྱིན་བདག་རྣམས་ཀྱིས་མཐུན་རྐྱེན་གང་



， 344，
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས
ལེགས་སྦྱར་བར་བརྟེན། ཆོས་ར་ དང་རྔ་ཁང་། བྱམས་ཁང་ནང་རྟེན་
དང་བཅས་སྤྱི་ལོ1987ལོའི་ཧོར་ཟླ་བདུན་པའི་ནང་ལེགས་གྲུབ་བྱུང་། ལོ་
དེའི་སྤྱི་ཟླ་བཅུ་བའི་ཚེས་བཅུ་བཞི་ཉིན་ཐམས་ཅད་མཁྱེན་པ་པཎ་ཆེན་རིན་པོ་
ཆེ་མཆོག་གིས་ཞབས་སོར་བཀོད་དེ་རྟེན་བརྟེན་པར་རབ་གནས་དང་དངུལ་གྱི་
བདོག་སྐྱེས་པ་གནང་། ཆོས་སྡེ་འདི་སླར་གསོ་བྱས་པ་ནས་བཟུང་ཡོངས་ཀྱི་
དགེ་བའི་བཤེས་གཉེན་ཆེན་པོ་རྗེ་ཡེ་ ཤེས་རྒྱལ་མཚན་མཆོག་སྔ་ཕྱིར་ཐེངས་
འགར་ཕེབས་ཏེ་དབང་ལུང་མན་ངག་ཁྲིད་སོགས་ཀྱི་བཀའ་དྲིན་ཚད་མེད་
བསྐྱངས། སྤྱི་ལོ1990ལོར་གྲྭ་རིགས་ཡོངས་ཀྱི་རེ་བ་ལྟར། སེར་བྱེས་གྲྭ་
ཚང་གི་དགེ་བའི་བཤེས་གཉེན་ཆེན་པོ་ལྷ་རམས་པ་ལྷོ་པ་བསྟན་འཛིན་དར་
རྒྱས་མཆོག་འདི་གར་དགེ་རྒན་དུ་གདན་དྲངས་ཏེ། བཀའ་པོད་ལྔའི་འཆད་
ཉོན་གྱི་སྲོལ་བཙུགས་ཤིང་ཕྱི་ལོའི་ཧོར་ཟླ་གཉིས་པའི་ཚེས་བཅུ་གཅིག་ཉིན་
གཞུང་ཆེན་བཀའ་པོད་ལྔའི་འཆད་ཉན་ཚུགས་པར་རྟེན་འབྲེལ་གྱི་མཛད་སྒོ་
བསྡུས། མཚན་ཉིད་དགེ་རྒན་རྣམས་སེར་བྱེས་གྲྭ་ཚང་ནས་ཞུས་ཏེ། དེའི་
ཕྱག་སྲོལ་ཇི་བཞིན་འཆད་ཉན་ལེགས་པར་སྐྱོང་བཞིན་ལགས། ད་ལྟ་བསྡུས་
སྦྱོར་དང་གཞུང་གསར། གཞུང་རྙིང་། ཟུར་སར། ཟུར་རྙིང་། ཕར་
ཕྱིན། འདུལ་གསར་བཅས་འཛིན་གྲྭ་བདུན་ཡོད་དོ། །
སྤྱི་ལོ1994ལོར་སྒོམ་གསར་ཆོས་རྗེ་བྱམས་པ་ཐུབ་བསྟན་དགེ་ལེགས་
རྒྱ་མཚོ་མཆོག་གིས་ཞབས་སོར་བཀོད་དེ་དབང་ལུང་རྗེས་གསུམ་གང་མང་
གནང་། དེ་ལྟར་དམ་པ་དུ་མས་ཆོས་སྡེ་འདི་ཉིད་ཞབས་ཀྱིས་བཅགས་ཤིང་
བྱིན་གྱིས་བརླབས་ནས་ད་ལྟ་ཡར་ངོའི་ཟླ་ལྟར་འཕེལ་རྒྱས་སུ་འགྲོ་བཞིན་ཡོད།
གསར་དུ་བསྐྱར་བཞེངས་བྱས་པའི་སྐུ་གསུང་ཐུགས་རྟེན་ལ། འདུ་



གུང་ཧོ་ཆབ་ཆའི་དགོན་གསར་བཀྲ་ཤིས་ཐེག་མཆོག་གླིང་། ： 345 ： _
ཁང་གྱན་ལྔ་ཅན་དང་འགྲམ་དུ་སྤྱན་དྲུག་ཡོད་པའི་ནང་རྟེན་གཙོ་བོར་རྗེ་གོང་
མས་བཞེངས་པའི་རྗེ་གཟིགས་པ་ལྔ་ལྡན། རྗེ་དགེ་འདུན་ཆོས་འབྱོར་གྱི་
མཚོའི་གདུང་རུས་སྙིང་བོར་བཞུགས་པའི་ མཆོད་རྟེན་ སྨན་ ལྷ་ བདེར་
གཤེགས་བརྒྱད། ཚེ་ལྷ་རྣམ་གསུམ། དུས་གསུམ་སངས་རྒྱས། རྗེ་ཡབ་
སྲས་གསུམ། སྒྲོལ་ལྗང་། རིགས་གསུམ་མགོན་པོ། ཨ་རིག་དགེ་བཤེས་
ཆེན་པོའི་དངུལ་གདུང་ཆེན་མོ། དེའི་གཡས་སུ་བཀའ་འགྱུར་ཚར་གཉིས།
གཡོན་གྱི་དང་པོར་ཇོ་སྐུ། གནས་བརྟན་བཅུ་དྲུག གཉིས་པར་བསྟན་
འགྱུར། འཇིགས་བྱེད་ཀྱི་གཙོས་ བདེ་གསང་གཉིས། མཁའ་སྤྱོད་མ།
སྒྲ་བསྒྱུར་མར་པ། རྭ་ལོ་ཙཱ་པ། གྲུབ་ཆེན་ལ་ལི་ཏ་བཛ། གཙུག་ཏོར་
རྣམ་རྒྱལ་ མ་ གཙོས་ ཚེ་ ལྷ་ རྣམ་ གསུམ། ཆོས་ རྒྱལ་ ཕྱི་ ནང་ གསང་ སྒྲུབ།
ཡོངས་འཛིན་བྱམས་པ་རིན་པོ་ཆེའི་འདྲ་སྐུ། མཁན་ཆེན་གྲགས་པ་བརྩོན་
འགྲུས་ ཀྱི་ འདྲ་ སྐུ། གསུམ་ པར་ འཇམ་ དབྱངས་ རིགས་ ལྔའི་ གཙོ་ སྐུ།
འཇམ་དབྱངས་ སྨྲ་ སེང་ དཔལ་ ལྡན་ ལྷ་ མོ་ དང་ དྲེགས་ པ་ ལྕམ་སྲིང་།
བཞི་བར་གདུགས་དཀར་མོ་ལ་བདེ་གཤེགས་གདུང་བདུན་དང་ལེགས་ལྡན་
མཆེད་གསུམ་གྱིས་བསྐོར་བ། ལྔ་བ་ཆོས་རྒྱལ་རིགས་ལྔ དྲུག་པ་མགོན་
པོ་འཁོར་ བཅས་དང་ རྡོ་ རྗེ་ སེམས་དཔའ། རྗེ་རིན་པོ་ཆེ། རྣམ་སྲས།
ལྷ་མོ། གཞོགས་འགྲམ་གཡོན་གྱི་དང་པོར་བཅོམ་ལྡན་དུས་ཀྱི་འཁོར་ལོ་
གཙོས་ལོ་གྱོན་མ། འོད་ཟེར་ཅན་མ། ཇོ་འབྲོམ་ཡབ་སྲས། མར་མི་
དྭགས་གསུམ། མྱུར་མཛད་མགོན་པོ་དང་མགོན་དཀར། གཉིས་པར་
ངན་སོང་སྦྱོང་བའི་རྒྱལ་པོ་ཀུན་རིག་རྣམ་པར་སྣང་མཛད་ཀྱིས་གཙོས་ཀུན་རིག་
གི་ལྷ་སོ་བདུན། མགོན་པོ་ཞལ་བཞི་དང་ཕྱག་བཞི་བ། གསུམ་པར་རྡོ་རྗེ་



• 346 :་ མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
སེམས་དཔའ་ལ་ རྒྱལ་བ་རིགས་ལྔས་བསྐོར་བ། དམ་ ཅན་དང་རྣམ་སྲས།
བཞི་བར་སྟོན་པ་གཙོ་འཁོར་གསུམ་ལ་ལྟུང་བཤགས་ཀྱི་བདེ་གཤེགས་སོ་ལྔས་
བསྐོར་བ། ལྔ་བར་ལྷ་ མོ་གཙོ་འཁོར་གསུམ། མགོན་པོ་ཕྱག་དྲུག་པ།
ཆོས་རྒྱལ། དུས་བཞི་ལྷ་མོ། སྟེང་གི་རྒྱ་མཐོངས་སྤྱན་གསུམ་གྱི་དཀྱིལ་དུ་
རྗེ་རིན་པོ་ཆེར་རྒྱུན་དྲུག་མཆོག་གཉིས་ཀྱིས་བསྐོར་བ། དེའི་གཡས་སུ་བདེ་
བ་ཅན་གྱི་ཞིང་བཀོད། གཡོན་དུ་དགའ་ལྡན་ཡིད་དགའ་ཆོས་འཛིན་གྱི་ཞིང་
བཀོད། གཡས་འགྲམ་དང་པོར་རྗེ་ཆེན་པོ་བཅུ་གཅིག་ཞལ་གྱིས་གཙོས་སེངྒེ་
སྒྲ་དང་། གསང་བདག་འཇམ་དབྱངས། འོད་དཔག་མེད། སྤྱན་རས་
གཟིགས་ཕྱག་བཞི་བ། གཉིས་པར་རྗེ་བཙུན་སྒྲོལ་མ་གཙོས་འཇིགས་པ་
བརྒྱད་སྐྱོང་མ། གཡོན་གྱི་དང་པོར་རྒྱལ་པོའི་ལུགས་ཀྱི་ཐུགས་རྗེ་ཆེན་པོ་ལ་
མི་གཡོ་བ་དང་། བདུད་རྩི་འཁྱིལ་བ་སོགས་ལྷ་དུ་མས་བསྐོར་བ། གཉིས་
པར་སྨན་ལྷ་བདེ་གཤེགས་བརྒྱད་སོགས་དམ་པའི་སྐྱེས་བ་དུ་མས་རབ་ཏུ་གནས་
པའི་ཚོགས་བྱིན་ཕབ་ཅིང་། བྱིན་རླབས་ཀྱི་ཚན་ཁ་འབར་བའི་བྲིས་འབུར་
གྱི་སྐུ་གསུང་ཐུགས་རྟེན་མཐའ་ཡས་པ་བཞུགས་པ་ལགས། ་ཁྱམས་གཡས་
གཡོན་དུ་མ་ཎི་འཁོར་ལོ་དུང་ཕྱུར་ལས་གྲུབ་པ་བཞི། ཁྱམས་ཟུར་གཡས་
གཡོན་དུ་ མ་ ཎི་དུང་ཕྱུར་ ལས་ གྲུབ་ པའི་ འཁོར་ལོ་ གཉིས་ བཅས་ བཞུགས།
འདུཁང་ཆེན་མོའི་གཡས་ཀྱི་བྱམས་པའི་ལྷ་ཁང་གི་རྟེན་གྱི་གཙོ་བོ་རྗེ་བཙུན་
བྱམས་མགོན་གཙོ་འཁོར་གསུམ། གཡས་སུ་རྗེ་ཡབ་སྲས་གསུམ་དང་སངས་
རྒྱས་སྟོང་སྐུ། གཡོན་དུ་བཀའ་འགྱུར་ཚར་གཅིག་དང་རྗེ་སྟོང་སྐུ། ཁྱམས་
སུ་མ་ཎི། སེངྒེ་སྒྲ། ཏཱ་རེ། སེང་གདོང་མ་སོགས་ཀྱི་གཟུངས་སྔགས་
དུང་ཕྱུར་མང་པོ་ལོངས་པའི་འཁོར་ཆུང་ཉེར་དྲུག་དང་། འདུ་ཁང་ཆེན་



གུང་ཧོ་ཆབ་ཆའི་དགོན་སར་བཀྲ་ཤིས་ཐེག་མཆོག་གླིང་།་347. •
མོའི་མདུན་གྱི་འཇམ་དབྱངས་ལྷ་ཁང་གི་རྟེན་གྱི་གཙོ་བོ་འཇམ་དབྱངས་ཆོས་
འཁོར་མ་དང་། གཡས་སུ་རྗེ་ཡེ་ཤེས་རྒྱ་མཚོ་མཆོག་གི་འདྲ་སྐུ། གཡོན་དུ་
རྗེ་བཙུན་སྒྲོལ་མ། ཁྱམས་སུ་མ་ཎི་དུང་ཕྱུར་མང་པོའི་འཁོར་ཆུང་སུམ་ཅུ་
ལྷག་དང་། འདུ་ཁང་གི་ཆོས་རའི་ཕྱོགས་གསུམ་གར་གྱོན་དགུ་རེ་ཡོད་པ་སྒོ་
ཆེན་རྔ་ཁང་དང་བཅས་པ་ལ་མ་ཎི་དུང་ཕྱུར་དུ་མའི་འཁོར་ཆུང་འཁོར་ཆེན་
མང་པོས་བསྐོར་བའོ། །གཞན་ཡང་དམ་པ་འདིའི་སྐུ་ཕྲེང་དུ་མར་འདོད་
ཁམས་དབང་མོས་དངོས་སུ་རྗེས་སུ་བཟུང་བའི་ཚེ་འདུ་ཁང་ནང་དུ་འཚུབ་མ་
གཡོས་ཤིང་། ཞལ་ཐང་འགུལ་བ་སོགས་ཡེ་ཤེས་པ་དངོས་སུ་ཞལ་ཐང་ལ་
ཐིམ་པའི་སྣང་བ་བྱུང་བར་གྲགས་ལ། ད་ལྟའི་བར་དུའང་ཤིན་ཏུ་གཉན་ཆེ་
ཞིང་འཕྲིན་ལས་མྱུར་བ་ཕྱོགས་འདིའི་སེར་སྐྱ་ཀུན་ལ་བསྙོན་མེད་དུ་གྲུབ་པ་
འདི་ཉིད་འདུ་ཁང་ཆེན་མོའི་ཐོག་ཁང་དུ་བཞུགས་སོ། ། འདི་དང་ཉེ་བའི་
ཆབ་ཆའི་བདེ་སྐྱིད་ཐང་གི་ཀུན་གཟིགས་པཎ་ཆེན་བཅུ་བ་མཆོག་ལ་རྗེས་དྲན་
གྱི་རྟེན་ དུ་ བཞེངས་ པའི་ མཆོད་རྟེན་ལྷ་ཁང་ བཅས་ པར་ ཡང་། ཆོས་སྡེ་
འདིའི་གྲྭ་པ་མངགས་ནས་བདག་སྐྱོང་བྱེད་བཞིན་ཡོད་ལ། ད་ལྟ་དགེ་སློང་
ཚེ་བརྟན་མཆོག་གིས་བདག་སྐྱོང་དང་མཆོད་འབུལ་བགྱིས་ཏེ་དར་རྒྱས་སུ་འགྲོ་
བཞིན་པའི་སྐབས་ཡིན་ནོ། །
སྡེ་འདིའི་ཆོས་ཐོག་གི་རིམ་པ་ལ། ཆོ་འཕྲུལ་སྨོན་ལམ་རྒྱ་ལོའི་ཚེས་
བཅུ་ནས་ཉི་ཤུའི་ཉིན་གུང་བར་ཏེ། ཉིན་བཅུ་དང་ཕྱེད་ཀྱི་རིང་ལ་མཆོད་
འབུལ་རྒྱུ་ཆེར་བསྟར་བ་དང་ཆབས་ཅིག་བླ་མ་མཆོད་པའི་ཆོ་ག་དང་སྨོན་ལམ་
མདོ་གདུགས། ： ཆོས་སྤྱོད་སྐོར། སྤྱན་འདྲེན་ཁྲུས་གསོལ། རྗེའི་གསང་
བའི་རྣམ་ཐར་སོགས་གསུང་ཞིང་། གཞན་རིམ་གྲོ་གང་ཡོད་སྒྲུབ་པ་ཡིན་ལ།



·.348 ་ མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ལྷ་སྡེ་རྣམས་སྐོར་ཁག་བཅུ་དང་ཕྱེད་དུ་བགོས་ནས་རང་རང་གི་ཉིན་གྱི་བསྙེན་
བཀུར་ཕུན་སུམ་ཚོགས་པ་ཞུ་སྲོལ་ཡོད། ་ཧོར་ཟླ་གཉིས་པའི་ཚེས་གཉིས་ནས་
སྨན་ལྷའི་སྒྲུབ་མཆོད་ཀུན་མཁྱེན་འཇམ་དབྱངས་བཞད་པའི་དུས་མཆོད་ལ་
ད་མིགས་པ་ཉིན་བདུན། ཟླ་བཞི་བའི་ཚེས་བགསུམ་ནས་བླ་མཆོད་དང་དེ་ནས་
སྨན་ཐུང་ཚར་རེ་ཕྱག་མཆོད་དང་བཅས་པས་མཆོད་པ་ལན་དགུ་སྟེ། ལོ་
རེའི་གྲྭ་གྲངས་ལྟར་བརྩིས་པས་ཆུ་ཚོད་འབུམ་ལོངས་ངེས་པ་དང་། ཉ་ལ་
སྨྱུང་ གནས། ཉེར་ གཉིས་ ནས་ སྐུ་ གོང་ མའི་ དུས་ མཆོད་ ཉིན་ བདུན།
མཇུག་ཏུ་སྲུང་མའི་བསྐང་གསོ་གར་འཆམ་བཅས་དང་། ཟླ་དྲུག་པའི་བཅོ་
ལྔ་ལ་དབྱར་ཁས་ལེན། བཅུ་དྲུག་ནས་ཉེར་གཉིས་བར་གནས་བཅུ་གཤེགས་
མཆོད་དང་ཆོས་སྤྱོད་སྐོར། ་ བདུན་པའི་ཚེས་བརྒྱད་ནས་བཅུ་གསུམ་བར་
འཇིགས་བྱེད་ལྷ་བཅུ་གསུམ་མའི་སྒྲུབ་མཆོད་དཔལ་ལྡན་སྨད་རྒྱུད་ཀྱི་ཕྱག་ལེན་
ལྟར་དང་། བཅུ་བཞིའི་ཉིན་སྦྱིན་སྲེག་བཅས་དང་། བློ་བརྒྱུད་པའི་ཚེས་
གཅིག་ལ་དབྱར་གཡེང་ནས་ལྗོངས་རྒྱུ་ཞིང་། ཚེས་གསུམ་བཞི་གཉིས་ལ་
དབྱར་སྟོན་ལ་རོལ། ཚེས་དགུ་ནས་བཅོ་ལྔའི་བར་མགོན་པོ་གཏེར་སྒྲུབ་ཉིན་
བདུན། བཅུ་བདུན་ཉིན་རྗེ་འཇམ་དབྱངས་འཇིགས་མེད་ཐུབ་བསྟན་ཆོས་
འབྱོར་རྒྱ་མཚོ་དཔལ་བཟང་པོའི་དུས་མཆོད་ཀུན་རིག་གི་སྒྲུབ་མཆོད། བཅུ་
བའི་ཉེར་གསུམ་ཉིན་ལོ་གཏོར་བརྗེ་ཞིང་ཉིན་དེ་ནས་ཉིན་བདུན་ལ་བླ་མཆོད་
དང་། སྤྱན་འདྲེན་ཁྲུས་གསོལ། གནས་བཅུའི་གཤེགས་མཆོད། ཆོས་
སྤྱོད་སྐོར། མདོ་གདུགས་གང་མང་བཅས་ཕྱི་དྲོ་གསེར་ཞུན་མ་དང་འབྲེལ་
སྲུང་མའི་བསྐང་བཤགོས་གང་མང་གསུང་ལ། ཁྱད་པར་དུ་ཚེས་ཉེར་བདུན་
དང་ཉེར་བརྒྱད་ཉིན་འཇིགས་མཛད་ལྷ་བཅུ་གསུམ་མ་དང་མགོན་ཆོས་ལྔའི་ཆོ་



གུང་ཧོ་ཆབ་ཆའི་དགོན་གསར་བཀྲ་ཤིས་ཐེག་མཆོག་གླིང་། ་349，
ག་ཡོངས་རྫོགས་གསུང་ཞིང་། ་ཉེར་བརྒྱད་ཉིན་གོར་འཆམ་ཡོད། དགུན་
ཉི་ལྡོག་ལ་སྒྲོལ་མའི་མཎྜལ་བཞི་བ་ཉིན་བདུན་དང་། བོད་་ལོའི་ཉེར་གཉིས་
ནས་མགོན་ཆོས་སོགས་ཀྱི་བསྐང་གསོ་ཉིན་གསུམ་གསུང་ཞིང་། ：ཉེར་ལྔའི་
ཉིན་གྱི་འདོན་པ་རྣམས་ཉེར་དགུའི་ཉིན་གྱི་དུས་བཟང་ལྟར་ཡིན་ནོ། །སྤྱིར་
ཟླ་རེའི་ཚེས་ བཅོ་ ལྔ་ དང་ ཉེར་ དགུའི་ཉིན་ དུས་ བཟང་ གི་ ཆོས་ ཐོག་ ཡིན།
ཉིན་དེ་དག་ཏུ་ཞོགས་པར་ཆོས་སྤྱོད་རྣམས་དང་། རྣམ་རྒྱལ་གཟུངས་རིང་
ཚར་ལྔ་བཅུ། ཉིན་གུང་འཇིགས་བྱེད་དཔའ་བོ་གཅིག་པ་དང་ཆོས་རྒྱལ་ཆོ་ག
ཆོས་རྒྱལ་གཤེགས་གཏོར། ཕྱི་དྲོ་དྲུག་ཅུ་པ་གནམ་ལྕགས་ཐོག་རྒོད་བཅས་
གསུང་བ་ཡིན་ནོ། ། མཚན་ཉིད་ཚུགས་པ་ནས་བཟུང་ཉིན་རེར་མཚན་ཉིད་
ཀྱི་སྐུ་རིམ་དུས་ཚོད་གཉིས་དང་རྩོད་པ་དུས་ཚོད་གཉིས་ལ་བྱེད་པ་བཅས་རྒྱུན་
སྲོལ་དུ་གྱུར་ཡོད་པ་འདི་ལགས་སོ། །
སྡེ་འདིའི་ལྷ་སྡེ་ལ། - རྒྱ་ར་གཙོ་བྱས་པའི་རྒྱུ་ར་ཚོ་ཁག་དྲུག་དང་།
དུམ་པ་གཙོ་བྱས་སྐེ་ར་ཚོ་ཁག་བདུན། ཨེར་སྟི་ལ་སོགས་པ་དང་། གཞན་
འབྲེལ་ཡོད་ མཆོད་ གཞིས་ སྒོ་ མེ་ གོང་འོག་བར་ གསུམ། - བ ཡན་ ས་ ར།
འཁྱམས་རུ་སྤྱི་ཉིན་ལུང་བདུད་ཤུལ་ཨ་ཚོགས། ས་གྲུ་བཞིའི་ཁ་སྒང་གོང་
ཞོལ། བོང་སྟག་པཎ་ཆེན་ཤིང་སྡེ། ཤ་ར་མུ་སི། ཆོས་ཚ། སྔ་ཀྱུ་ཕྱི་ཀླུ་
བཅས་མཁན་ཆེན་སྐུ་ཕྲེང་རིམ་བྱོན་གྱི་ཞབས་ཀྱིས་བཅགས་པའི་ཡུལ་གྲུ་སོ་སོའི་
དད་ལྡན་སྦྱིན་བདག་རྣམས་ཀྱིས། སྡེ་འདིའི་རྟེན་བཞེངས་དང་ཆོས་ཐོག་སོ་
སོའི་གཏོང་ཐེབས་ལ་མཐུན་རྐྱེན་གང་ལེགས་སྦྱར་དང་སྦྱོར་བཞིན་པའི་བཀའ་
དྲིན་མི་དམན་ནོ། །
ང་བརྒྱད་ཡར་སྔོན་དུ་སྡེ་འདིའི་བླ་གྲས་ལ་མཁན་ཆེན་ཚང་དང་ཆུ་ནག་



350 ་
མཚོ་ལྷོ་ཁུལ་གྱི་དགོན་སྡེ་ཁས།་གི་ལོ་རྒྱུས་སྙིང་བསྡུས།
སྐུ་ལོ། ཨ་ལགས་མདོ་རྩ་ཚང་བཅས་བཞུགས་ཤིང༌། ད་ལྟ་བླ་བྲང་གསུམ་
བཞེངས་ནས་ལེགས་གྲུབ་བྱུང་ཡོད། དགོན་པར་བདག་དབང་ཡོད་པའི་ས་
ཞིང་མུའུ་བརྒྱ་དང་ཉི་ཤུ། རྩྭ་ས་མུའུ་ཆིག་འབུམ་ཉིས་ཁྲི། ཕྱུགས་ཟོག་
ཆིག་སྟོང་ལྔ་བརྒྱ་ཡོད་པ་ང་བརྒྱད་དང་ལོ་བཅུའི་དུས་ཟིང་ཁྲོད་ལྷག་མེད་དུ་
གྱུར། ད་ལྟ་དགོན་པར་བདག་དབང་ཡོད་པའི་ས་ཞིང་མུའུ་བརྒྱ་དང་དྲུག་
ཅུ། སྡོང་ར་མུའུ་བརྒྱ་དང་ཉི་ཤུ་ལ་སྡོང་ཕྲུག་ཉིས་ཁྲི་ལྷག་དང་གྲྭ་ཤག་རྒྱན་
ཉིས་བརྒྱ་ བཞི་བཅུ་ ལྷག་ཡོད་ ཅིང་། དེང་གི་སྲིད་ལུགས་ བཞིན་དགོན་
དམངས་ཨུ་ཡོན་ལྷན་ཚོགས་བཙུགས་ཏེ་ཆོས་སྲིད་ཀྱི་བྱ་བ་མཐའ་དག་དོ་དམ་
ལེགས་པོ་དང་དགེ་འདུན་ཞལ་གྲང་ས་བརྒྱ་ལྷག་བཞུགས་པས་སྔར་སྲོལ་རྣམས་
རྒྱུན་འཁྱོངས་བྱེད་མུས་ལགས་སོ། །
འཁྱམས་རུ་དགོན་བཀྲ་ཤིས་དགེ་འཕེལ་གླིང་།
འཁྱམས་རུ་དགོན་བཀྲ་ཤིས་དགེ་འཕེལ་གླིང་ནི་ཆབ་ཆ་གྲོང་བརྡལ་གྱི་
ནུབ་བྱང་དུ་སྤྱི་ལེ་བཅོ་ལྔ་ཡི་མཚམས་ན་ཡོད་ཅིང་། ད་ལྟའི་ཨེར་སྟི་ཞང་གི་
ཁོངས་སུ་གཏོགས། སྡེ་འདི་ཐོག་མར་ཐར་ཤུལ་རིན་པོ་ཆེ་རྗེ་ཆོས་སྐྱོང་རྒྱ་
མཚོ་དབུས་གཙང་ཡུལ་ནས་ཕྱིར་ཕེབས་རྗེས་གདུལ་བྱ་འགྲོ་བ་མང་པོར་ཟབ་
རྒྱས་ཆོས་ཀྱི་བཀའ་དྲིན་བསྩལ་ཞིང་། དགེ་སློང་རྣམས་ཀྱིས་ཁོང་གི་ཞབས་
པད་བསྟེན་བཞིན་ཟ་ཆོག་བསྒྱུར། ཚེ་བློས་བཏང་། སྒྲུབ་པ་ཉམས་སུ་
བླངས་ཏེ་དམིགས་བརྩེ་མ་དང་འཇིགས་བྱེད་སོགས་ཀྱི་བསྙེན་སྒྲུབ་ལ་གཞོལ་
བཞིན་ཕལ་ཆེར་ལྕག་ཕག་སྟེ་སྤྱི་ལོ1671ལོའི་ཡས་མས་སུ་གུར་སྒར་ཞིག་ནས་
གཞི་བཟུང་སྟེ་གསའ་ལུང་ནགས་འདབས་སོགས་གནས་གཞི་ངེས་མེད་དུ་རྒྱུན་



གུང་ཧོ་འཁྱམས་རུ་དགོན་བཀྲ་ཤིས་དགེ་འཕེལ་གླིང་།
་351 ་ ་
བཞུགས་གནང་། ཕྱིས་དུས་འགྱུར་དབང་གིས་འཁྱམས་རུའི་ཟབ་མོ་ནགས་
ནས་རིམ་གྱིས་མང་རའི་ཕྱོགས་སུ་གུར་སྒར་དང་བཅས་གནས་སྤར། ཆུ་བྱ་
སྟེ་སྤྱི་ལོ1813ལོར་ཀུན་མཁྱེན་འཇམ་དབྱངས་བཞད་པའི་སྐུ་ཕྲེང་གསུམ་པ་
རྗེ་བཙུན་བློ་བཟང་ཐུབ་བསྟན་འཇིགས་མེད་རྒྱ་མཚོ་དཔལ་བཟང་པོ་དབུས་
གཙང་ཆོས་ཀྱི་ཞིང་ཁམས་ནས་རང་ཡུལ་དུ་ཕེབས་པའི་ལམ་བར་དུ་གུར་སྒོར་
འདིར་བྱོན་ཏེ། རྟེན་གསུམ་དང་ཕྱག་ནས་གནང་ཞིང་དགོན་གནས་བརྟན་
ཆགས་ཤིག་ཡོད་ན་ལེགས་ཞེས་གསུངས་པ་ལྟར། འཁྱམས་རུའི་བདེ་ཆེན་ཨ་
ལགས་ཚུལ་ཁྲིམས་སྙན་གྲགས་རྒྱ་མཚོས་གཙོ་བྱས་པའི་རྭ་རྒྱའི་དཀའ་རམས་པ་
དང་། ཨ་ལགས་སྤྲེལ་ནག་ཚང་བཅས་གྲྭ་བཙུན་སུམ་ཅུ་ཙམ་འཚོགས་ཏེ་
གུར་སྒར་ཁང་དགོན་དུ་བསྒྱུར་ནས་ད་ལྟའི་གནས་འདིར་སྤོས། ཀུན་མཁྱེན་
མཆོག་ནས་དགོན་པའི་མཚན་ལ་བཀྲ་ཤིས་དགེ་འཕེལ་ གླིང་ཞེས་འདོགས་
གནང་མཛད། འཁྱམས་རུ་ཚོ་བ་བཅུ་གཉིས་མཆོད་གཞིས་བྱས། གྲུབ་
མཐའ་ནི་དཔལ་མཉམ་མེད་རི་བོ་དགེ་ལུགས་པ་ཡིན། ཡར་སྔོན་འདི་ལ་གྲྭ་
ཤག་བརྒྱ་དང་བདུན་ཡོད་ པ་དང་། བླ་བྲང་ བཅུ་གཉིས། མ་ཎི་ཁང་
གཅིག་དང་འདུ་ཁང་ཆེ་ཆུང་གཉིས་བཞེངས་ཡོད་ལ། ཚོགས་ཞུགས་བླ་མ་
བཅུ་དང་གྲྭ་གྲངས་སུམ་བརྒྱ་ཉི་ཤུ་མཆིས། རྒྱ་ཁྱོན་ལ་ས་མུའུ་བཞི་སྟོང་ལྷག་
ཡོད་ཅིང་། འདུ་ཁང་ཆེ་བ་ནི་འཕྲེད་དུ་གྱན་བདུན་དང་ཐུར་དུ་གྱོན་བརྒྱད་
ཉིས་ཐོག་ ཅན་ཡིན། ཀ་རིང་བརྒྱད་ཀྱིས་བཏེགས་པ་རབ་གསལ་ སྒོ་མང་
སོགས་བཟོ་བཀོད་ཤིན་ཏུ་ལེགས། འདུ་ཁང་གི་ཀུན་དགའ་ར་བའི་གཙོ་སྐུ་
ནི་སྟོན་པ་གཙོ་འཁོར་གསུམ། ལྷ་སའི་ཇོ་བོ་རིན་པོ་ཆེའི་སྐུ་ཚད་དང་འདྲ་བ་
ཁྲི་དྲུག་འགྱོགས་ཅན། གཡས་སུ་རྗེ་ཐར་ཤུལ་ཆོས་སྐྱོང་རྒྱ་མཚོའི་སྐུ་འདྲ་



་352，
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
དང་ཐུགས་རྗེ་ཆེན་པོ་བཅུ་གཅིག་ཞལ་བྱིན་རླབས་ཅན་གཡུ་བྱུར་གྱི་ཕྲ་རྒྱན་
ཕུན་སུམ་ཚོགས་པ་ཡོད་པ། གཡོན་དུ་ཇོ་བོ་རྗེ་དཔལ་ལྡན་ཨ་ཏི་ཤའི་སྐུ་འདྲ་
མི་ཚད་ཙམ་དང་། མཐའ་སྐོར་དུ་གནས་ བརྟན་བཅུ་དྲུག་དང་རྒྱན་དྲུག་
མཆོག་གཉིས། ལྟུང་བཤགས་ཀྱི་ལྷ་སོ་ལྔ། སྒྲོལ་མ་ཉེར་གཅིག སྨན་བླ་
བདེ་གཤེགས་བརྒྱད་སོགས་ཁྱུ་ཚད་རེ་ཡོད་པ་བཞུགས། གཞན་ཡང་ཨ་རོལ་
རྡོ་རྗེ་འཆང་དང་། ཨ་ལགས་ཕུན་ཚོགས་རིན་པོ་ཆེ། རྗེ་ཡབ་སྲས་གསུམ།
རིགས་གསུམ་མགོན་པོའི་སྐུ། འཇིགས་བྱེད་དཔའ་གཅིག་མགོན་པོ་ཕྱག་
དྲུག་པ། དམ་ཅན་ཆོས་རྒྱལ། རྗེ་བཙུན་བྱམས་མགོན། རྒྱལ་བ་རྡོ་རྗེ་
འཆང་བཅས་ཀྱི་ སྐུ་ཁྲུ་ཚད་ལོངས་པ་ཙམ་ཡོད། རབ་གསལ་དུ་གནས་
བརྟན་བཅུ་དྲུག་དང་དགའ་ལྡན་ལྷ་ བརྒྱ་ མ། འཇམ་དབྱངས་ རིགས་ལྔ།
སྐྱབས་འགྲོ་དང་བླ་མཆོད་གཉིས་ཀྱི་ཚོགས་ཞིང་བཅས་སྤྱན་ཐང་ལྔ་ཤར་མར་
བཤམས་ཡོད། གཡས་གྲལ་དུ་རིམ་པར་འཇིགས་བྱེད་ལྷ་བཅུ་གསུམ་མ་དང་
གསང་འདུས་ལྷ་ཚོགས། བྱམས་པའི་ཞིང་བཀོད་དང་འོད་དཔག་མེད་ཀྱི་
ཞིང་ བཀོད། སྨན་ བླ་ བདེ་ གཤེགས་ བརྒྱུད། སྒྲོལ་ མ་ ཉེར་ གཅིག
མགོན་པོ་ཕྱག་དྲུག། རྣམ་སྲས་བཅས་ཀྱི་གྱན་ཐང་བཞེངས་ཡོད། གཡོན་
གྲུལ་དུ་འཇིགས་བྱེད་དཔའ་བོ་གཅིག་པ་དང་ཀུན་རིག་ལྷ་ཚོགས། རྟ་མགྲིན་
གསང་སྒྲུབ་ལྷ་ཚོགས། བྱམས་པ་ཆོས་འཁོར་མའི་ཞིང་བཀོད། འོད་
དཔག་མེད་བརྒྱ་ ཐང་། ཐུགས་རྗེ་ཆེན་ པོ་ ཕྱག་ སྟོང་སྤྱན་སྟོང་། ཡར་
འཁོར་དུ་ཤམ་བྷ་ལའི་ཞིང་བཀོད་དང་དམ་ཅན་ཆོས་རྒྱལ་རྣམས་ཀྱི་གྱན་ཐང་
བཞེངས་ཡོད་ཅིང་། འདུ་ཁང་སྒོ་ཡི་ལོགས་རིས་སུ་རྒྱལ་ཆེན་སྡེ་བཞིའི་སྤྱན་
ཐང་ལེགས་པར་བཞེངས་པ་བཅས་བསྡོམས་པས་འདུ་ཁང་འདིར་གྱན་ཐང་



གུང་ཧོ་འཁྱོམས་རུ་དགོན་བཀྲ་ཤིས་དགེ་འཕེལ་གླིང་|
་་་་་་་
.353 ，
---
ཉེར་བདུན་ཡོད་ལ། ཐང་ག་ཆུང་བའི་རིགས་ཙོང་ཁ་བརྒྱད་ཅུའི་ཐང་ག་
བཅོ་ལྔ་དང༌། སྒྲོལ་མའི་ཐང་ག འདི་དག་ལ་དངུལ་གྱི་བ་རུ་ཡོད་པས་
ཤིན་ཏུ་རྩ་ཆེ། གཞན་ཡང་ཐུབ་པ་ སངས་རྒྱས་ཀྱི་གོས་སྐུ་ཆེན་མོའི་འཇོག་
སུམ་སྣོད་དང་བཅས་པ་འདུ་ཁང་ཆེན་མོ་འདིའི་ནང་དུ་བཞུགས་སོ། ། འདུ་
ཁང་ཀླད་ལ་གསེར་ཏོག་རྒྱལ་མཚན་སྤེན་རྒྱན་སོགས་ཐུན་མོང་མ་ཡིན་པའི་ཁྱད་
ཆོས་ལྡན་ཞིང་ད་ལྟའི་སྐུ་འབུམ་འདུ་ཁང་དང་ཆ་འདྲ་བ་ཡིན། འདུ་ཁང་
ཆུང་བ་ཐད་དང་ཐུར་དུ་གྱུན་ལྔ་ ཅན། ཀ་རིང་གཉིས་ཀྱིས་བཏེགས་པའི་
ཉིས་ཐོག་ཅན་བཞེངས་ཡོད། དབྱིབས་དང་བཀོད་པ་སོགས་ལྟ་ན་སྡུག་ཅིང་
འདུལ་བ་དང་མཐུན། ཀུན་དགའ་ར་བར་གསེར་ཟངས་ལས་གྲུབ་པའི་རྗེ་
ཡབ་སྲས་གསུམ་དང་རྗེ་སྟོང་སྐུ་ལི་མ་ཅན། ད་དུང་ཨ་ལགས་ཕུན་ཚོགས་
རིན་པོ་ཆེའི་སྐུ་གདུང་དང་ཐར་ཤུལ་རྡོ་རྗེ་འཆང་གི་འདྲ་སྐུ་སོགས་རྟེན་བྱིན་
ཅན་ཧ་ཅང་མང་པོ་བཞུགས། རབ་གསལ་དུ། རྗེ་སྐུའི་གསེར་ཐང་དང་
འོད་དཔག་མེད་ཀྱི་ཞིང་བཀོད། གནས་བརྟན་བཅུ་དྲུག་གི་སྤྱན་ཐང་གཉིས།
སྐྱེས་རབས་སོ་བཞི་བའི་གྱན་ཐང་བཞི་བཅས་ཡོད། འདུ་ཁང་གཡས་སུ་བླ་
མཆོད་ཚོགས་ཞིང་དང་འཁོར་ཆེན། སྨན་བླ་བདེ་གཤེགས་བརྒྱུད་ཀྱི་གསེར་
ཐང་དང་སྒྲོལ་མའི་སྤྱན་ཐང་བཅས་རིམ་པར་བཤམས་ཡོད་ཅིང་། གཡོན་དུ་
གནས་བརྟན་བཅུ་དྲུག་དང་ཐུགས་རྗེ་ཆེན་པོའི་སྤྱན་ཐང་། དེ་མིན་ད་དུང་
བཤགས་ལྷ་སོ་ལྔའི་གསེར་བྲིས་སྤྱན་ཐང་དང་། གདུགས་དཀར་གྱན་ཐང་
གསུམ་བཅས་བཞུགས། སྒོ་འགྲམ་གཡས་ གཡོན་ དུ་ རྒྱལ་ཆེན་ སྟེ་ བཞིའི་
ལོགས་རིས་གཉིས་གཉིས་དང་། སྲིད་པའི་འཁོར་ལོ་དང་འཕགས་པ་ཀུན་ཏུ་
བཟང་པོའི་གྱན་ཐང་བཞེངས་ཡོད་པ་བཅས་བསྡོམས་པས་འདུ་ཁང་ཆུང་བ་



·354：
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
འདིར་རྒྱུན་ཐང་ཉེར་གཅིག་བཞུགས་ཤིང་། གསུང་རབ་ཀྱི་སྐོར་ལ་བཀའ་
བསྟན་གཉིས་དང་རྗེ་ཡབ་སྲས་གསུམ་གྱི་གསུང་འབུམ་ཁ་ཚང་། རྗེ་བཙུན་
བྱམས་པ་མགོན་པོའི་གོས་སྐུ་ཆེན་མོ་ཁྱད་མཚར་ཅན་བཞུགས་ལ། སྟེང་ཁང་
དུ་མགོན་ཁང་བསམ་གྱིས་མི་ཁྱབ་པ་ཡོད་ཅིང་། དེའི་གཙོ་སྐུ་ཤར་ལྷོ་བསིལ་
བ་ཚལ་གྱི་རྡོ་ལ་བཞེངས་པའི་མགོན་པོ་ཕྱག་དྲུག་གི་སྐུ་བྱིན་ཅན་དང་ཆོས་རྒྱལ་
ཕྱི་སྒྲུབ་སྨན་འདམ་ལས་གྲུབ་པ། གཞན་འཇིགས་བྱེད་ཡི་དམ་ཆོས་སྐྱོང་གི་
ཞལ་ཐང་ལྔ་ཡོད། སྒོ་རྒྱུན་དུ་འཇམ་དབྱངས་གོང་མ་ཀོང་ཞི་སྟེ་འོད་གསལ་
རྒྱལ་པོས་གནང་བའི་བོད་རྒྱ་སོག་ཡིག་གིས་བྲིས་པའི་སྒོ་ཡིག་གསེར་བྲིས་མ་
ཡོད། འདུ་ཁང་ཀླད་ཀྱི་གསེར་ཏོག་དང་རི་དྭགས་ཆོས་འཁོར་མེ་ལོང་དང་
བཅས་ པ་ ཤིན་ ཏུ ངོ༌ མཚར་ ཆེ་ ལ་ སྤྲུལ་ པའི་ ལྷ་ །ཁང་ ཞིག་ དང་ མཚུངས་
མཆོད་པའི་ཡོ་བྱད་ ཀྱང་ ཤིན་ ཏུ་ མང་ ཞིང་ རིན་ ཐང་ གཞལ་ དུ་ མེད་ དེ།
དཔེར་ན་རྒྱུ་སྲུང་ལྔ་བཅུ་ལས་གྲུབ་པའི་དངུལ་ཀོང་གསུམ་དང་རྒྱ་སྲང་སོ་ལྔ་
ལས་གྲུབ་པའི་དངུལ་ཀོང་གཉིས། པེ་དུང་གི་ཚེ་འབར་གཉིས། རྒྱུ་སྲང་
བཅུ་ཡས་མས་ཀྱི་དངུལ་ཀོང་ཆེ་ཆུང་བདུན་ཅུ་ལྷག་ ཟངས་ཀྱི་མཚན་ཐུབ་
བརྒྱ་དང་བདུན། མཆོད་རྐང་ཆུང་བ་ཆིག་སྟོང་བདུན་བརྒྱ་ལྷག་དང་ཏིང་
ཕོར་ཆེ་ཆུང་ཉིས་སྟོང་ཉིས་བརྒྱ་ལྔ་བཅུ་ཙམ། དངུལ་ཙི་རྒྱ་གླིང་ཆ་གཅིག་
དང་ཙི་ཆ་ལྔ། དངུལ་ དུང་ཆ་གཅིག་དང་དུང་ཆེན་ཆ་བཞི། སྦུབ་ཆ་
བདུན། ཅོད་ པན་ བཞི། གླང་ ཆེན་ གྱི་ མཆེ་ བ་ གཉིས་ བཅས་ ཡོད།
གཞན་ད་དུང་འདུ་ཁང་ཆེ་ཆུང་གཉི་ཀའི་ནང་དུ་བླ་བྲེ་བ་དན་ཀ་འཕན་རྒྱལ་
མཚན་དང་ནོར་བུའི་དྲ་བ་དྲ་ཕྱེད། གདུགས། སྤོས་ཕོར། དུང་དཀར་
སོགས་སེར་ཕྲེང་གི་མཆོད་ཆས་སོགས་བགྲང་ལས་འདས་སོ། །



གུང་ཧོ་འཁྱམས་རུ་དགོན་བཀྲ་ཤིས་དགེ་འཕེལ་གླིང་།
་355 ·
དགོན་འདིའི་བླ་བྲང་བཅུ་ གཉིས་ ནི་ འདུ་ཁང་ཆེ་ཆུང་ གཉིས་ ཀའི་
ཕྱོགས་བཞི་ན་འཁོད་ཅིང༌། ཤར་ཕྱོགས་སུ་ཛ་སག་ཏཱ་བླ་མ་ཁྲི་བ་ཚང་གི་བླ་
བྲང་དང་ཨ་ལགས་ཕུན་ཚོགས་ཀྱི་བླ་བྲང་། ཨ་ལགས་རྒྱ་ཡེ་ཚང་གི་བླ་བྲང་.
གསུམ་ཡོད། ལྷོ་ཕྱོགས་སུ་རྗེ་ཐར་ཤུལ་རིན་པོ་ཆེའི་བླ་བྲང་དང་ཨ་ལགས་སྐུ་
ཆེན་གྱི་བླ་བྲང་། ནུབ་ཕྱོགས་སུ་ཨ་ལགས་སྤྲེལ་ནག་ཚང་གི་བླ་བྲང་དང་ཨ་
ལགས་རི་སྙིང་གི་བླ་བྲང་། ཨ་ལགས་ཁྲི་རྒན་ཚང་གི་བླ་བྲང་། ཨ་རོལ་རྡོ་
རྗེ་འཆང་གི་བླ་བྲང་བཅས་བཞི་མཆིས། བྱང་ཕྱོགས་སུ་ཨ་ལགས་མགོན་པོའི་
བླ་བྲང་དང་ཨ་ལགས་བརྒྱ་དཔོན་གྱི་བླ་བྲང་། ཨ་ལགས་སྨར་ཁམས་ཀྱི་བླ་
བྲང་གསུམ་ཡོད། འདི་དག་ལས་རྗེ་ཐར་ཤུལ་རིན་པོ་ཆེའི་བླ་བྲང་ནི་ཁོང་ལ་
དད་འདུན་ཆེ་བའི་ཡོན་བདག་དམ་པ་གཡང་རོང་དགེ་ལེགས་ནས་སྒོར་བདུན་
སྟོང་ཆིག་བརྒྱ་ལྷག་གི་མཐུན་རྐྱེན་སྦྱར་ཏེ་གཟིམ་ཁང་ཉིས་ཐོག་ཅན་གྱན་ཉེར་
བཞི་ཡོད་པ་ཞིག་བཞེངས་ཏེ་ཕུལ་བ་ཡིན་ལ། རྟེན་བཞེངས་ཀྱང་མང་དུ་
མཛད་ཡོད། རེབ་གོང་སྐུ་གཞོགས་ཆེན་པོ་ཨ་རོལ་རྡོ་རྗེ་འཆང་གི་བླ་བྲང་ནི་
དད་ལྡན་སྦྱིན་བདག་འཔའ་ཆོས་འཕེལ་ནས་དངུལ་སྲང་སྟོང་ཕྲག་མང་པོའི་
ཡོན་སྦྱར་ཏེ་གཟིམ་ཁང་གྱན་བཅོ་ལྔ་ལྷག་བཞེངས་ཏེ་ཕུལ་བ་ཡིན། དེའི་
འཕྲོས་ཀྱི་གཟིམ་ཁང་བླ་བྲང་རྣམས་དམ་པ་རང་རང་གིས་དང་དུ་བླངས་ཏེ་
བཞེངས་པ་ཡིན་ལ། སྐུ་གསུང་ཐུགས་ཀྱི་རྟེན་བཞེངས་མང་དུ་མཛད་ཡོད།
དེ་ཡང་འདུ་ཁང་ཆུང་བ་ནི་འདུ་ཁང་ཆེ་བ་ལས་ བཞེངས་ པ་ སྟེ། སྤྱི་ལོ
1901ལོར་ཐར་ཤུལ་རྡོ་རྗེ་འཆང་དགེ་ལེགས་དབང་ཕྱུག་ཆོས་སྐྱོང་རྒྱ་མཚོ་
དགུང་ལོ་བཅུ་གསུམ་སྟེང་དགོན་འདིར་ཕེབས་ཏེ། སྒེའུ་ཁུང་མེད་པའི་འདུ་
ཁང་ཆུང་ངུ་ཞིག་ཡོད་པ་དེའི་ནང་དུ་ཕེབས་ནས་གཞན་གྱི་འདུ་ཁང་ལ་སྒེའུ་



ཆགས་མི་མང་ཚོགས་ 26་༧-13 ཨ་རིག
，356： མཚོ་ལྷོ་ཁུལ་གྱི་དགོནཱ་སྟེ་ཁག་གི་ལོ་རྒྱུས་སྙིང་བསྡུས།
ས ་མང་
ཁུང་ཡོད། ཁྱོད་ཚོའི་འདུ་ཁང་ལོ་ སྒེའི་ཁུང་མེད་པ་ཅི་རེད་ཅེས་གསུངས་
པས། སྐབས་དེར་ཁྲི་བ་སྐུ་ཕྲེང་གོང་མ་སྐལ་བཟང་གྲགས་པས་གསུང་འདི་
་སྐྱེས་བུ་དམ་པའི་ཐུགས་བསྐྱེད་སྨོན་ལམ་ལས་གྲུབ་པའི་གསུང་བརྡའ་ཡིན་པར་
སེམས་ཏེ། སྤྱི་ལོ1905ལོ་སྟེ་ཤིང་མོ་སྦྲུལ་ལ་སྒེའུ་ཁུང་ཡོད་པའི་འདུ་ཁང་
ཆུང་བ་གྱན་ལྔ་ཅན་བཞེངས་ནས་གྲུབ། འདུ་ཁང་ཆེ་བ་ནི་མེ་གླང་སྟེ་སྤྱི་ལོ
1937ལོར་དགོན་འདིའི་བླ་གྲྭ་སྤྱི་དང་འཁྱམས་རུའི་དཔོན་པོ་ཚག་བྷ་སོགས་
མོས་མཐུན་ཐོག་རྗེ་ཐར་ཤུལ་རིན་པོ་ཆེའི་ཐུགས་བཀོད་ལྟར། མཆོད་གཞིའི་
ཉིན་ལུང་ཤོག་ཁ་བཅུ་གཉིས་ཀྱིས་རྒྱུ་དངོས་སྦྱར་བ་དང་དགོན་པ་གྲྭ་ཚང་གི་
དཀའ་ཐུབ་བརྩོན་འགྲུས། ཆན་ཧུ་ཚིག་བྷ་སོགས་ཁ་འགོ་ལས་སྣེ་རྣམས་ཀྱི་
ཐབས་བཀོད་སོགས་ལ་བརྟེན་ནས། ལོ་བརྒྱད་ཀྱི་ནང་དུ་འདུ་ཁང་ཆེ་བ་
རྟེན་དང་བརྟེན་པ་བཅས་ལེགས་པར་གྲུབ། ཤིང་བྱ་སྟེ་སྤྱི་ལོ1945ལོར་
ཐར་ཤུལ་རྡོ་རྗེ་འཆང་དངོས་ཕེབས་ཀྱིས་འདུ་ཁང་རྟེན་བཞེངས་ཀུན་ལ་རབ་
གནས་རྒྱས་པ་ཞུས་ཤིང་ཆོས་སྟོན་རྒྱ་ཆེར་མཛད། དགོན་པ་འདིའི་ཆོས་སྤྱོད་
ཚོགས་འདོན་གྱི་རིམ་པ་ནི་རྗེ་གསེར་ཁང་པ་བློ་བཟང་བསྟན་འཛིན་རྒྱ་མཚོའི་
ཞལ་འདོན་ལྟར། ཁྲི་ཆེན་རིན་པོ་ཆེ་ཚུལ་ཁྲིམས་སྙན་གྲགས་རྒྱ་མཚོ་ནས་
བཙུགས་པ་ཡིན་ལ། བརྒྱ་རྩ་མཆོད་པ་དང་བླ་མ་མཆོད་པ། འཇིགས་
བྱེད་དྲུག་ཅུ་བ་དང་མཆོད་མེ་སོགས་རི་ཁྲོད་པའི་ཕྱག་ལེན་ལྟར་ལགས། །
དེ་སྔ་པར་དུ་བསྐྲུན་པའི《གུང་ཧོའི་དེབ་ཐེར》དང་1997ལོའི་ཟླ་བཅུ་
བར་མི་རིགས་དཔེ་སྐྲུན་ཁང་གིས་པར་དུ་བསྐྲུན་པའི《མཚོ་ལྷོའི་དེབ་ཐེར》
ལྟར་ན། འཁྱམས་རུ་དགོན་བཀྲ་ཤིས་དགེ་འཕེལ་གླིང་གི་དགོན་བདག་ཛ་
སག་ཏཱ་བླ་མ་ཁྲི་བ་སྐུ་ཕྲེང་དང་པོ་སྟེ། ལ་མོ་བདེ་ཆེན་ཆོས་འཁོར་གླིང་གི་ཁྲི་



གུང་ཧོ་འཁྱམས་རུ་དགོན་བཀྲ་ཤིས་དགེ་འཕེལ་གླིང་།
：357 ་
ཐོག་སོ་བཞི་བ་ འཁྱམས་ ལུའི་ ཨ་ ལགས་ ཚུལ་ཁྲིམས་སྙན་ གྲགས་ རྒྱུ་མཚོ་ནི།
ཉིན་ལུང་རབ་འོག་མའི་ར་རྫི་ཚོ་བ་ཞེས་པར་ངོ་མཚར་བའི་ལྟས་དང་བཅས་སྐུ་
བལྟམས། གཞོན་དུས་ནས་བདེ་ཆེན་ཆོས་འཁོར་གླིང་དུ་རབ་ཏུ་བྱུང་ཞིང་
ཚོགས་ཞུགས་གནང་། ཡོངས་འཛིན་མཁས་གྲུབ་མང་པོའི་དྲུང་ནས་ཀློག་
དང་ཆོས་སྤྱོད་སོགས་བྱང་ཆུབ་པར་བསླབས་ཤིང་། ལྷག་པར་དུ་གཞུང་ཆེན་
བཀའ་པོད་ལྔ་ལ་སྦྱངས་པ་དཔྱིས་ཕྱིན་མཛད་དེ་མཁས་པ་ཆེན་པོར་གྱུར།
སྔོན་ནས་ཡོད་པའི་འཁྱམས་རུའི་གུར་དགོན་དེ་ཉིད། ཀུན་མཁྱེན་འཇམ་
དབྱངས་བཞད་པ་སྐུ་ཕྲེང་གསུམ་པའི་ལུང་བསྟན་ལྟར་བདག་གིར་མཛད་དེ།
སྐྱབས་མགོན་ཞབས་དཀར་བའི་བཞུགས་གནས་ཐོ་ནོ་ཅི་མཚམས་ཁང་ལ་བ་ཞི་
བྱས་ནས་ཁོང་དགོན་དུ་བསྒྱུར། འཇམ་མགོན་ཙོང་ཁ་པ་ཆེན་པོའི་བསྟན་
པར་ཤ་ཞེན་ཐུགས་རུས་ཆེ་བས། ཉིན་རེ་བཞིན་འཇིགས་བྱེད་ཀྱི་ཆོ་ག་དང་
འབྲེལ་བར་སྔགས་ཅི་འགྲུབ་དང་ཁྲོ་བཅུ་བརྒྱ་རྩ། དྲུག་ཅུ་བ་བཅས་ཚིག་
མེད་གནང་། ལཱ་མོ་བདེ་ཆེན་དགོན་གྱི་མཁན་ཁྲིར་བཞུགས། འཛམ་
དབྱངས་རྣམ་སྤྲུལ་གོང་མ་ཞན་ཧྲུན་ཁྲི་ལོ་བཅུ་གཅིག་པ་སྟེ་སྤྱི་ལོ1861ལོར་ཛ་
སག་ཏཱ་བླ་མའི་ཆོ་ལོ་གནང་ནས་ཐམ་ག་དང་བཀའ་ཤོག སྐུ་གསུང་ཐུགས་
རྟེན་སོགས་བསྩལ། བོད་སོག་གི་ས་ཁུལ་སྐོར་ཞིག་གི་རྩོད་གླེང་མང་པོ་ཞི་
བར་བྱས་པ་དང་ཁྱད་པར་དུ་ས་ཁུལ་འདིའི་སོག་པོའི་སྲོག་ལན་སྲོག་གིས་
འཇལ་བའི་ཁྲིམས་དེ་སྟོང་འཇལ་བའི་ཁྲིམས་ལུགས་སུ་བསྒྱུར། ཉིན་ལུང་གི་
རུ་སྡེ་མཚོ་སྔོན་པོའི་འགྲམ་རྒྱུད་དུ་སྤོ་སྐབས། ཁོང་གིས་ཐུགས་བཀོད་གནང་
ནས་ས་རིན་ལ་ལུག་ཁྲི། ནོར་གནག་སྟོང་། དགུ་མ་ཅོན་ཙི་གང་མང་།
དངུལ་ལྔ་བཅུ་མ་ཉི་ཤུ་བཅས་སོག་པོའི་ཝང་ལ་བྱིན་ནས་མཚོ་སྔོན་པོའི་ས་ཉོས་



：358 ་ - མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ས་ལས་བསམ་ཡས་
ཤིང་ས་ཡིག་བླངས་པ་སོགས་མཐུན་རྐྱེན་དཔག་མེད་སྦྱར། ཉིན་ལུང་དགོན་
སྡེ་ཡོངས་ལ་ཆོས་སྲིད་གཉིས་ཀྱི་ཐད་བཀའ་དྲིན་བསྐྱངས། དེ་ལྟར་བསྟན་པ་
དང་འགྲོ་བའི་དོན་རྒྱུ་ཆེར་མཛད་མཐར་རང་དགོན་བཀྲ་ཤིས་དགེ་འཕེལ་གླིང་
དུ་སྐུ་མྱ་ངན་ལས་འདས་སོ། །
སྐུ་ཕྲེང་གཉིས་པ་སྐལ་བཟང་གྲགས་པ་ནི། འཁྱམས་རུའི་རབ་འོག་
མའི་ཀླུ་འབུམ་ ཟེར་བའི་ཁྱིམ་དུ་མེ་ཡོས་ཏེ་སྤྱི་ལོ1867ལོར་སྐུ་བལྟམས།
གཞོན་ནུའི་དུས་ནས་རབ་ཏུ་བྱུང་ སྟེ་ རང་དགོན་དུ་ཚོགས་ཞུགས་གནང་།
ཀློག་དང་ཆོས་སྤྱོད་སོགས་བྱང་ཆུབ་པར་བསླབས། རྡོ་རྗེ་འཆང་སོས་ གྷའི་
མཚན་ཅན་དང་སྐྱབས་རྗེ་ཐར་ཤུལ་རིན་པོ་ཆེ་སོགས་ལས་ཟབ་རྒྱས་ཆོས་ཀྱི་ .
བགོ་སྐལ་མང་ཙམ་བཞེས་ཤིང་། རྡོ་རྗེ་འཆང་སཾ་གྷའི་ཞབས་ལས་བསྙེན་
རྫོགས་ཀྱི་སྡོམ་པ་ཡང་དག་པར་མནོས། དཀོར་གཉེར་དང་སྤྱི་གཉེར་སོགས་
ལས་སྣེ་ཐམས་ཅད་རྫོགས་པར་མཛད་ཅིང་འདུ་ཁང་ཆུང་བ་ཐད་དང་ཐུར་དུ་
གྱན་ལྔ་ཅན་ཞིག་བསྐྱར་བཞེངས་གནང་ལ། དགོན་གྲོང་ཀུན་ལ་ཕན་པའི་
ལྷག་བསམ་མཆོག་ཏུ་དཀར་བ་ཞིག་ལགས། དགུང་ལོ་སུམ་ཅུར་སླེབས་པ་ན་
ཞྭ་དམར་རྡོ་རྗེ་འཆང་དགེ་འདུན་བསྟན་འཛིན་རྒྱ་མཚོས་ཛ་སག་ཚང་གི་སྤྲུལ་
སྐུར་ངོས་འཛིན་གནང་ཞིང་གདན་ས་ཚུལ་བཞིན་སྐྱོང་རྒྱུའི་ཞལ་བཀོད་མཛད།
དེ་ནས་ན་གསེར་མགོ་ཞེས་པའི་ས་དེར་འཁྱམས་རུའི་དགོན་གྲོང་ཡོངས་ཀྱིས་
ཐོག་མའི་ལེགས་དར་བཏེགས། རིམ་གྱིས་གདན་སར་ཞུས་ཏེ་ཁྲི་ལ་མངའ་
གསོལ། སྤྲུལ་སྐུ་འཕྲལ་དུ་མ་བཙལ་བའི་རྒྱུ་མཚན་ནི། རྗེ་གོང་མ་ཉིད་སྐུ་
བལྟམས་པའི་ཚུལ་བཞེས་པ་ན། བླ་གྲྭ་རྣམས་ཀྱིས་སྤྲུལ་སྐུ་འཁྲུལ་བྲལ་ཞིག་
གིས་རྗེས་འཛིན་དགོས་ཚུལ་ནན་ཞུས་བགྱིས་པའི་ལན་དུ། རྗེ་བཙུན་བྱམས་



གུང་ཧོ་འཁྱམས་རུ་དགོན་བཀྲ་ཤིས་དགེ་འཕེལ་གླིང་།
： 359 ·
པ་མགོན་པོའི་སྐུ་བྱོན་ལེགས་ཤིག་བཞེངས་ན་དགོན་པར་ཕན་ཐོགས་པའི་གྲྭ་པ་
རེ་འབྱོན་སྲིད་གསུངས་པ་ལས། སྤྲུལ་སྐུ་འཚོལ་རྒྱུའི་ཞལ་བཞེས་དངོས་སུ་མ་
གནང་། རྗེ་ཐར་ཤུལ་རིན་པོ་ཆེར་ཚུལ་དེ་ཞུས་པས། རྗེ་བཙུན་མི་ཕམ་
མགོན་པའི་སྐུ་ཐང་ཤིན་ཏུ་བྱོན་ལེགས་ཤིག་གནང་བས། འདིས་རེ་ཞིག་སྤྲུལ་
སྐུ་འཚོལ་རྒྱུ་བཤོལ་བ་ཡིན་ནོ། ། གདན་སར་བཀོད་རྗེས་ཁོང་ཉིད་བླ་བྲང་
བཀྲ་ཤིས་འཁྱིལ་དུ་ཕེབས་ཏེ་མཁས་པའི་དབང་པོ་གུང་ཐང་བློ་གྲོས་ཚང་གི་
མདུན་ནས་གཞི་གསུམ་ཆོ་གའི་ཁྲིད་སོགས་གསན་ཏེ་རང་དགོན་པའི་འགྲིག་
ལམ་དག་ཐེར་གནང་། དམིགས་བརྩེ་མའི་ཟླ་ཆོས་དང་བུམ་སྒྲུབ། དགུ་
བའི་སྨོན་ལམ་དང་ལྔ་བའི་མཆོད་འབུལ་ཆོས་ཐོག་བཅས་གསར་དུ་བཙུགས།
ལོ་རྒྱུན་དུ་གྲྭ་ཤག་རྣམས་ལ་ཕེབས་ནས་གྲྭ་བཙུན་བགྲེས་གཞོན་ཀུན་གྱི་འཚོ་
བར་ཐུགས་ཁུར་ཆེར་བཞེས་མཛད་ཅིང་ཆོས་དང་ཟང་ཟིང་གི་སྦྱིན་པས་ཉམ་
ཐག་དབུལ་བོའི་རེ་འདོད་ཡིད་བཞིན་བསྐངས་ལ་དགོན་པའི་བཅའ་ཡིག་ལ་ཁ་
གསབ་གནང་། ཁྲི་ཀའི་གོང་བ་གྲྭ་ཚང་ཐོས་བསམ་ཡོན་ཏན་དར་རྒྱས་གླིང་
གི་ཁྲི་ལ ཡང་ལོ་གསུམ་རིང་བཞུགས་ནས་ཆོས་སྲིད་ཟུང་གིས་ལེགས་ པར་
བསྐྱངས་པ་ཡིན། མཐར་དགུང་གྲངས་རེ་བརྒྱད་བཞེས་པ་ཤིང་ཁྱི་སྟེ་སྤྱི་ལོ་
1934ལོར་དགོངས་པ་རྫོགས་སོ། །
སྐུ་ཕྲེང་ གསུམ་པ་བློ་བཟང་ལུང་རྟོགས་ རྒྱ་མཚོ་ནི་ ཡབ་གཡང་རོང་
དཔོན་པོ་ཚེ་རྒྱལ་དང་ཡུམ་ཀླུ་མོ་ཐར་གཉིས་ཀྱི་སྲས་སུ་ཤིང་ཕག་ སྟེ་སྤྱི་ལོ
1935ལོར་ཆོ་འཕྲུལ་ཟླ་བའི་ཚེས་ལྔ་ཉིན་སྐུ་འཁྲུངས། རིས་མེད་འགྲོ་བའི་
འདྲེན་མཆོག་སྐྱབས་རྗེ་ཐར་ཤུལ་དགེ་ལེགས་དབང་ཕྱུག་ཆོས་སྐྱོང་རྒྱ་མཚོས་
འཁྱམས་རུའི་ཛ་སག་ཏཱ་བླ་མའི་ཡང་སྤྲུལ་འཁྲུལ་མེད་དུ་ངོས་འཛིན་གནང་



་360 མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
དགུང་ལོ་བདུན་གྱི་སྟེང་རྗེ་ཨ་རོལ་པ་བློ་བཟང་ལུང་རྟོགས་བསྟན་པའི་རྒྱལ་
མཚན་ལས་དགེ་བསྙེན་རབ་བྱུང་ཚུལ་བོར་བ་དགེ་ཚུལ་གྱི་སྡོམ་པ་བཅས་བཞེས་
ཏེ་མཚན་ལ་བློ་བཟང་ལུང་རྟོགས་རྒྱ་མཚོ་གསོལ། འདུལ་བ་འཛིན་པ་ངག་
དབང་འཕེལ་རྒྱས་ལས་ཀློག་དང་ཆོས་སྤྱོད་སོགས་བསླབས། དགུང་ལོ་བཅུ་
གཅིག་པར་དྷི་ཚ་བཀྲ་ཤིས་ཆོས་སྡིངས་སུ་ཚོགས་ཞུགས་གནང་ཞིང་། ལྷ་སྡེ་
བ་རྗེ་ཡེ་ཤེས་རྒྱ་མཚོ་དཔལ་བཟང་པོས་ཡོངས་འཛིན་དང་དགེ་བཤེས་སྐལ་
བཟང་ཐུབ་བསྟན་པས་མཚན་ཞབས་མཛད་དེ་བསྡུས་གྲྭ་བློ་རྟགས་དོན་བདུན་
ཅུ་སོགས་ཕར་ཚད་ཀྱི་གཞུང་མང་པོར་ཞིབ་ཏུ་སྦྱངས་ཤིང་། རྗེ་ཞྭ་དམར་པ་
བློ་བཟང་བཤད་སྒྲུབ་བསྟན་འཛིན་རྒྱ་མཚོ་སོགས་ཡོངས་འཛིན་དུ་མ་ལས་ཟབ་
རྒྱས་ཆོས་བཀའ་མཐའ་ཡས་པ་གསན། གདན་སའི་འདུས་སྤྱི་ཐུན་མོང་དང་
ཉིན་ལུང་གི་ཆོས་དད་མང་ཚོགས་ཀུན་གྱི་འདོད་མོས་ལྟར་རང་དགོན་དུ་ཆིབས་
ཞལ་བསྒྱུར་ཏེ། གདན་སའི་མི་འཇིགས་ཆོས་ཀྱི་ཁྲི་ལ་ཞབས་པད་བཀོད་
ཅིང་། བུ་སྟོན་སྙིང་ཐུར་ཞེས་པའི་གླེགས་བམ་དཔར་དུ་འཁོད་སྐབས་ཀྱི་
པར་བྱང་སྨོན་ཚིག་དང་གདན་སའི་འདུ་ཁང་དཀར་ཆག། རྒྱ་རའི་མ་ཎི་ཁང་
གི་དཀར་ཆག་བཅས་བཀའ་རྩོམ་འགའ་རེ་གནང་ཡོད། རྒྱལ་ཁབ་གསར་བ་
དབུ་བརྙེས་རྗེས་ཀྱི་སྤྱི་ལོ1955ལོ་ནས་ལོ་གསུམ་པར་མཚོ་ལྷོ་ཁུལ་ན་གཞོན་
ཚོགས་པའི་ཀྲུའུ་ཞི་གཞོན་པ་དང་། གུང་ཧོ་རྫོང་ན་གཞོན་ཚོགས་པའི་ཀྲུའུ་
ཞིའི་འགན་བཞེས། སྤྱི་ལོ 1981-1983བར་ གུང་ཧོ་རྫོང་ དམངས་
འཐུས་རྒྱུན་ཨུ་ཁང་གི་ཀྲུའི་རིན་གཞོན་པའི་འགན་བཞེས། ད་སྐབས་ཁོང་
གིས་མཚོ་ལྷོ་ཁུལ་སྲིད་གྲོས་ཀྱི་ཀྲུའུ་ཞི་གཞོན་པ་དང༌། ཁུལ་ནང་བསྟན་
མཐུན་ཚོགས་ཀྱི་ཚོགས་གཙོ་གཞོན་པ། ཞིང་ཆེན་ནང་བསྟན་མཐུན་ཚོགས་



གུང་ཧོ་འཁྱམས་རུ་དགོན་པཀྲ་ཤིས་དགེ་འཕེལ་གླིང་།
: 361 ，
ཀྱི་རྒྱུན་ལས་ལས་འཛིན་པ་སོགས་ཀྱི་འགན་བཞེས་མུར། བསྟན་སྲིད་ཀྱི་བྱ་
བ་ཀུན་ལ་ཐུགས་བརྩོན་གནང་བཞིན་མི་རིགས་ལས་དོན་ལ་རྒྱབ་སྐྱོར་དང་
དགོན་པའི་རྟེན་བཞེངས་རྒྱ་ཆེར་མཛད་བཞིན་ཡོད། ས་ཁྱི་ལོའི་ཆོས་ལུགས་
བཅོས་བསྒྱུར་སྐབས་སུ་ནང་ཆེན་རྟེན་བཞེངས་བཅས་ལ་བརླག་སྐྱོན་ཚབས་
ཆེན་ཐེབས་ཤིང་། ཏང་གི་སྐབས་བཅུ་གཅིག་པའི་ཀྲུང་ཨུ་ཚང་འཛོམས་གྲོས་
ཚོགས་ཐེངས་གསུམ་པའི་རྗེས་སུ། བླ་མེད་ཏང་གི་གཟི་འོད་སླར་ཡང་འཕྲོས་
ཏེ་རྙོག་ཟིང་དྲང་བཅོས་དང་ནོར་འཁྲུལ་ཡོ་བསྲང་བགྱིས་ཏེ་དམ་པ་རྣམས་
དཀར་འདོན་བྱས་ལ། ལྕགས་བྱ་སྟེ་སྤྱི་ལོ1981ལོའི་ཟླ་བཅུ་བར་གྲྭ་པ་
བགྲེས་པོ་ དམ།་ གི་ སྨོན་ལམ་ དང་ དད་ ལྡན་ མང་ ཚོགས་ཀྱི་ རེ་ འདུན་ ལྟར།
མཚོ་ལྷོ་ཁུལ་དང་རྫོང་ཏང་ཨུའི་ཆོག་མཆན་ཐོབ་སྟེ་ཡང་དར་བསྟན་པའི་ཆོས་
སྒོ་རྒྱ་ཆེར་ཕྱེས་སོ། ། དེ་ནས་འདུ་ཁང་རྟེན་བཞེངས་དང་སྡོང་འཛུགས་
ནགས་སྐྲུན་གྱི་བྱ་བར་བྲེལ་ཏེ། སྔར་ལས་ལྷག་པའི་འདུ་ཁང་ཉམས་དགའ་
བ་ཞིག་བཞེངས་པ་དང་། ནང་རྟེན་དུ་དབུས་ཀྱི་ཀུན་དགའ་ར་བར་སྟོན་པ་
གཙོ་འཁོར་གསུམ་དང་། གཡས་སུ་རྗེ་ཡབ་སྲས་གསུམ། གཡོན་དུ་ཇོ་
འབྲོམ་ཡབ་སྲས། གསེར་ཟངས་ཀྱི་རྗེ་སྟོང་སྐུ། རྗེ་ཡབ་སྲས་གསུམ་གྱི་
གསུང་འབུམ་རྣམས་ཆོས་དཀོན་མཆོག་གི་ཚུལ་དུ་བཞུགས། རབ་གསལ་
དཀྱིལ་དུ་ དགའ་ལྡན་ལྷ་ བརྒྱ་ མའི་ སྤྱན་ ཐང་། གཡས་ སུ་ འཇིགས་བྱེད།
གཡོན་དུ་འཁོར་ཆེན་གྱི་གྱོན་ཐང་ཡོད། འདུ་ཁང་གི་གཡས་ཕྱོགས་སུ་གནས་
བརྟན་བཅུ་དྲུག་དང་མི་འཁྲུགས་པའི་ཞིང་བཀོད། དེ་མིན་སྨན་བླ་དང་སྒྲོལ་
མ་མགོན་པོ་རྣམས་བཞུགས། གཡོན་དུ་ཀུན་རིག་ དང་ཐུགས་རྗེ་ཆེན་པོ།
ལྟུང་བཤགས། གདུགས་དཀར།་ཆོས་རྒྱལ་ནང་སྒྲུབ་རྣམས་ཀྱི་གྱན་ཐང་



་362 ， མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ཡོད། སྒོ་ཁྱམས་ན་རྒྱལ་ཆེན་བཞིའི་གྱན་ཐང་དང་སྲིད་པའི་འཁོར་ལོ་བཅས་
བཞུགས། ཨ་ལགས་ཕུན་ཚོགས་རིན་པོ་ཆེའི་སྐུ་གདུང་མཆོད་རྟེན་དང་
མགོན་ཆོས་ལྷ་མོ་གསུམ་གྱི་ཡེ་ཤེས་པ་བཞུགས་སའི་མགོན་ཁང་རྣམས་ཀྱི་བཀོད་
པ་ཤིན་ཏུ་མཛེས། འདུ་ཁང་མཐའ་སྐོར་དུ་བ་གསེར་ཟངས་ཀྱི་མ་ཎི་འཁོར་ལོ་
བརྒྱ་དང་གཅིག་བསྐོར་ཡོད་པ་དེར་མ་ཎི་དུང་ཕྱུར་བཅོ་ལྔ་དང་ཡིག་བརྒྱ་དང་
ཕྱུར་གཅིག ཨ་ར་པ་ཙ་དུང་ཕྱུར་གཅིག་བཅས་བཞུགས། གཞན་ད་དུང་
བྱམས་ཁང་ཉིས་ཐོག་ཅན་རྟེན་བཞེངས་དང་བཅས་པ་བསོད་ནམས་བསབ་
པའི་ཞིང་དུ་བཞུགས་ཡོད་ལ་གཙོ་བོ་ནི་བྱམས་པ་འཇམ་དབྱངས་སྒྲོལ་མ་གསུམ་
པོ་ཁང་ཚད་ཙམ་ཡོད་ཅིང་། ཤིང་བརྐོས་ལས་གྲུབ་པའི་གནས་བརྟན་བཅུ་
དྲུག་དང་རྒྱན་དྲུག་མཆོག་གཉིས་སོགས་སྐུ་གསུང་ཐུགས་ཀྱི་རྟེན་བཞེངས་བློར་
མི་ཤོང་བ་བྱས་ཡོད་པར་མ་ཟད། ནང་ཆེན་གསུམ་དང་གྲྭ་ཤག་ཞེ་ལྔ་བཅས་
མེ་ཡོས་ཏེ་སྤྱི་ལོ1987ལོར་ཡོངས་སུ་གྲུབ་ཟིན། དགོན་པས་རང་ཁ་རང་
གསོ་བྱེད་ཆེད། ཚོང་ཁང་གཅིག་དང་སྨན་ཁང་གཅིག སྟོང་ར་མུའུ་ཉིས་
བརྒྱ་ལྷག་ཏུ་སྡོང་བོ་ལྔ་ཁྲི་ལྷག་བསྐྲུན་ཡོད་ཅིང་། ཞིང་ས་མུའུ་བཞི་བཅུ་ལྷག་
དང་མཆོད་འབྲི་དགུ་བཅུ་ལྷག ལུག་ཁ་ཤས་བཅས་ཀྱང་དགོན་པས་བདག་
སྐྱོང་བྱས་ཡོད།
འཁྱམས་རུ་དགོན་འདིའི་ཆོས་ཐོག་གི་རིམ་པ་གཙོ་བོ་ནི། རྒྱ་ལོའི་
ཚེས་བརྒྱད་ནས་ཚེས་བཅོ་ལྔའི་བར་ཆོ་འཕྲུལ་སྨོན་ལམ། གཉིས་པའི་ཚེས་
བཅུ་བདུན་ནས་ཉེར་ལྔ་བར་བསྐང་གསོལ་འདོན། གསུམ་པའི་ཚེས་བཅུ་
ནས་བཅོ་ལྔ་བར་སྒྲུབ་མཆོད། དྲུག་པའི་བཅོ་ལྔ་ནས་བརྒྱད་པའི་ཚེས་གཅིག་
བར་ད་བྱར་ཁས་ལེན་བཅས་ཟླ་རེར་ཆོས་ཐོག་སྨོན་ལམ་རེ་འཚོགས་པ་རྒྱུན་སྐྱོང་



གུང་ཧོ་ཏིང་ཀྱཱ་དགོན་གསང་སྔགས་ཆོས་འཁོར་གླིང་།
，363 ，
བཞིན་ཆོས་སྲིད་བྱ་བ་མཐའ་དག་ཡར་ལྡན་དུ་མཆིས་སོ། །
ཏིང་ཀྱཱ་དགོན་གསང་སྔགས་ཆོས་འཁོར་གླིང་།
དེ་ཡང་སྔ་འགྱུར་བསྟན་པའི་འབྱུང་གནས་ཏིང་ཀྱུ་གསང་སྔགས་ཆོས་
འཁོར་གླིང་ཞེས་ཡོངས་སུ་གྲགས་པའི་སྡེ་འདི་ནི། སྒོ་མེ་བར་ལོན་ཞེས་
གྲགས་པ་ལུང་གཡང་འགག་གློག་འདོན་ས་ཚིགས་ཀྱི་བྱང་ཕྱོགས་སུ་སྤྱི་ལེ་བརྒྱད་
ཀྱིས་ཆོད་པའམ་མཚོ་ལྷོ་ཁུལ་གྱི་ལྟེ་གནས་ཆབ་ཆ་གྲོང་བརྡལ་དང་རྒྱང་ཐག་སྤྱི་
ལེ་བརྒྱད་ཅུས་ཆོད་པའི་ཤར་ལྷོའི་ཕྱོགས་ཏེ། གུང་ཧོ་རྫོང་འཁྱིལ་ཁུག་ཞིང་
བར་ཝོན་སྡེ་བ་རུ་ཆགས་ཡོད་དོ། །
ཆོས་སྡེ་ཆེན་པོ་འདི་ཉིད་འདེབས་པར་མཛད་པ་པོ་ནི། རྒྱལ་ པའི་
བསྟན་པ་ལ་རྒྱལ་བ་རང་ཉིད་དང་སྒོ་ཀུན་ནས་མཚུངས་པའི་རྒྱལ་བ་གཉིས་པ་
སློབ་དཔོན་པདྨ་འབྱུང་གནས་ཀྱི་རིང་ལུགས་འཛིན་སྐྱོང་སྤེལ་བར་བྱེད་པའི་
མཁས་གྲུབ་ཆེན་པོ་ཏིང་ཀྱུ་ཀུན་བཟང་སྙན་གྲགས་རྒྱ་མཚོ་ཞེས་སྙན་པའི་ག
དན་ས་གསུམ་ན་མངོན་པར་གཡོ་བ་དེ་ཉིད་ཡིན་ནོ། ། བདག་ཉིད་ཆེན་པོ་
འདི་ནི་རབ་བྱུང་བཅུ་གཉིས་པའི་ས་འབྲུག་སྟེ་སྤྱི་ལོ1688ལོར་མདོ་སྨད་སྒོ་མེ་
ཏིང་ཀྱུའི་རི་ཁྲོད་ཀྱི་ཉེ་འདབས་སུ་ངོ་མཚར་བའི་ལྟས་དུ་མ་དང་བཅས་རིགས་
རུས་ལྡོང་ལ་འཁྲུངས། བྱིས་པའི་དུས་ནས་ཕལ་བ་རྣམས་དང་མི་མཐུན་པར་
སྤྱོད་པ་ལེགས་ཤིང་ཤེས་རབ་ཆེ་བ་ཞིག་ཡོད། སྐུ་རྩེད་གནང་སྐབས་ཀྱང་
དབང་ བསྐུར་ བ་ དང་ ཆོས་ འཆད་ པའི་ ཚུལ་ སོགས་ མཛད་ པར་ གྲགས་
དགུང་ལོ་བདུན་གྱི་ཐོག་ཏིང་ཀྱཱ་རི་ཁྲོད་དུ་སྒོ་མེ་ཨ་ཛོ་པ་དཔལ་ལྡན་རྒྱ་མཚོའི་
དྲུང་དུ་འབྲི་ཀློབ་ཐམས་ཅད་ཞིབ་པར་སྦྱངས། འཁོར་བ་ལ་ངེས་འབྱུང་སྐྱེས་



364，_
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས། །
ནས་མདོ་སྨད་དགེ་ལྡན་བསྟན་པའི་འབྱུང་གནས་བྱ་ཁྱུང་དུ་ཕེབས་ཏེ་མཁན་
རབས་ཉེར་བཞི་བ་ངག་དབང་ཚུལ་ཁྲིམས་ཀྱི་མདུན་དུ་རབ་ཏུ་བྱུང་ཞིང་
མཁན་པོ་དེ་ཉིད་ཀྱི་དྲུང་ནས་ཆོས་སྤྱོད་སོགས་གསན་བཞེས་གནང༌། དགུང་
ལོ་བཅོ་ལྔའི་ཐོག་དབུས་སུ་བྱོན་ཏེ་སེར་བྱེས་མཁས་སྙན་གྲྭ་ཚང་དུ་དཔོན་སློབ་
རྒྱལ་མཚན་དོན་གྲུབ་ཡོངས་འཛིན་དུ་བསྟེན་ནས་གཞུང་ཆེན་བཀའ་པོད་ལྔ་ལ་
དཔྱིས་ཕྱིན་པ་མཛད་ཅིང་མ་ཁས་པར་གྱུར། བསྟན་པའི་འབྱུང་གནས་
གསང་ཕུ་ནེའུ་ཐོག་སོགས་སུ་གཞུང་ཆེན་བཀའ་པོད་ལྔའི་གྲྭ་བསྐོར་མཛད་པས་
དཀའ་བཅུ་བའི་མཚན་སྙན་བཞེས། དེ་ནས་བཀྲ་ཤིས་ལྷུན་པོར་ཕེབས་ཤིང་
༧པཎ་ཆེན་བློ་བཟང་ཡེ་ཤེས་དཔལ་བཟང་པོའི་ཞབས་དྲུང་དུ་བསྙེན་རྫོགས་ཀྱི་
སྡོམ་པ་མནོས། དཔལ་ལྡན་སྨད་རྒྱུད་དུ་ཞུགས་ཏེ་རྡོ་རྗེ་ ཐེག་ པའི་ཆོས་
བསྐོར་རྒྱུ་ཆེན་གསན་བཞེས་གནང་བ་དང་། གཞན་ཡང་ཀུན་མཁྱེན་བླ་མ་
འཇམ་བཞད་ངག་དབང་བརྩོན་འགྲུས་སོགས་མཁས་བཙུན་བཟང་གྲུབ་ཀྱི་
སྐྱེས་མཆོག་དུ་མའི་དྲུང་ནས་མདོ་སྔགས་ཀྱི་ཆོས་བཀའ་དུ་མ་གསན། དགུང་
ལོ་སུམ་ཅུའི་ཐོག་ཡབ་ཡུམ་གྱིས་བསྐུལ་ངོར་རང་ཡུལ་དུ་ཕེབས་ཏེ་ཏིང་ཀྱུའི་རི་
ཁྲོད་དུ་བཞུགས། - དགུང་ལོ་སོ་གཅིག་བཞེས་པ་རབ་བྱུང་བཅུ་གཉིས་པའི་ས་
ཁྱི་སྟེ་སྤྱི་ལོ1718ལོར་ཡུལ་འདིའི་སྐྱེ་འགྲོ་ཡོངས་ཀྱིས་གསོལ་བ་བཏབ་པ་ལྟར་
ཏིང་སྐུ་གསང་སྔགས་ཆོས་འཁོར་གླིང་རྟེན་དང་བརྟེན་པར་བཅས་པ་གསར་དུ་
བཞེངས་པར་མཛད། ལོ་དེ་ཉིད་ལ་རབ་བྱུང་དང་དགེ་ཚུལ། དགེ་སློང་
སྒྲུབ་མཁན་ལྔ་བཅུ་ལྷག་ཙམ་བྱུང་བས་གཞི་གསུམ་གྱི་ཉམས་ལེན་ཚུགས་ཐུབ་
པར་བྱུང་ཞིང་། སྒྲུབ་མཆོད་ལ་འཇིགས་བྱེད། ། སྨན་བླ། ཀུན་རིག་
སོགས་བཙུགས། དགུང་ལོ་ཞེ་ལྔའི་ཐོག་སྔ་འགྱུར་བསྟན་པའི་འབྱུང་གནས་



གུང་ཧོ་ཏིང་ཀྱཱ་དགོན་གསང་སྔགས་ཆོས་འཁོར་གླིང༌།
་ 365 ་
ཁམས་ཞེ་ཆེན་དུ་ཕེབས་ནས་རབ་འབྱམས་པ་ཆེན་པོའི་ཡང་སྤྲུལ་འགྱུར་མེད་
ཀུན་བཟང་རྣམ་རྒྱལ་མཆོག་བསམ་སྦྱོར་གཉིས་ཀྱི་སྒོ་ནས་ཚུལ་བཞིན་བསྟེན་ཏེ་
སྔགས་རྙིང་མའི་ཟབ་གནད་གང་ཚེའི་བཀའ་ཆོས་མང་དུ་གསན་ནས་ཐོས་
བསམ་གྱི་སྒྲོ་འདོགས་ཆོད་པར་མཛད། ཁྱད་པར་དུ་སྙིང་ཐིག་ཡ་བཞི་དང་
ཀློང་ཆེན་མཛོད་བདུན། ངལ་གསོ་བསྐོར་གསུམ། གཏེར་ཆེན་མཆོག་
གཉིས། ར་ གླིང་། ཀར་ གླིང་། འཇའ་ཚོན་ སོགས་ ཀྱི་དབང་ཁྲིད་
གདམས་པ་མཐའ་དག་སྨིན་རྒྱས་སུ་བཞེས་ཏེ། བསམ་སྒོམ་དང་སྦྱངས་པ་
ཆེན་པོས་བྱང་ཆུབ་པར་མཛད། བླ་མ་མཆོག་ནས་མཚན་ཏིང་ཀྱུ་ཀུན་བཟང་
སྙན་གྲགས་རྒྱ་མཚོ་ཞེས་གསོལ་ཏེ་ཞེ་ཆེན་དགོན་བསྟན་གཉིས་དར་རྒྱས་གླིང་གི་
མཁན་པོར་མངའ་གསོལ། དགུང་ལོ་ལྔ་བཅུའི་ཐོག་ཕྱིར་ཕེབས་ཏེ་གདན་
སའི་མཐིལ་འདིར་སྔགས་རྙིང་མའི་སྒྲུབ་མཆོད་དང་ཚེས་བཅུ་སོགས་གསར་དུ་
བཙུགས། དགུང་ལོ་ང་གསུམ་ཐོག་ཡང་བསྐྱར་དབུས་སུ་ཕེབས། ས་སྐྱ་
གོང་མས་དམ་པ་འདི་ཉིད་ཀྱི་སྙན་པ་གསན་ཏེ་ས་སྐྱར་གདན་དྲངས་ཤིང་དབུ་
བླར་བསྟེན་ཏེ་བཀའ་ཆོས་དབང་ལུང་མང་དུ་ཞུས། གནས་བརྟན་བཅུ་དྲུག་
གཙོས་ཞལ་ཐང་ལྔ་བརྒྱ་དང་མཆོད་རྫས། ཟླ་གམ་སོགས་ཕུལ། དགུང་ལོ་
ང་ལྔའི་ཐོག་ཕྱིར་རང་ཡུལ་དུ་ཕེབས། དགུང་ལོ་ང་བདུན་ཐོག་སངས་རྒྱས་
ཀྱི་བསྟན་པ་སྤྱི་དང་ཡང་སྒོས་སྔ་འགྱུར་གསང་སྔགས་རྡོ་རྗེ་ཐེག་པའི་ཆོས་ཚུལ་
མི་ཉམས་ཤིང་གོང་ནས་གོང་དུ་འཕེལ་རྒྱས་སུ་འབྱུང་བའི་སླད་དུ་སྐུ་ངལ་ལ་མ་
འཛེམས་པར་སྒར་སྡེ་ཏཱ་ལེ་ཧུ་ཐོག་ཐུ་ངག་དབང་བཤད་སྒྲུབ་རྒྱུ་མཚོ་མཆོག་
གིས་དབུས་གཙང་ཕྱོགས་ནས་རྙིང་མའི་རྒྱུད་འབུམ་པོད་སུམ་ཅུ་སྐོར་བཞེངས་
ཏེ་ཁྲི་ཀར་གདན་དྲངས་ པ་ སེ་ཆེན་སྤྲུལ་སྐུ་དང་མཉམ་ དུ་ སྡེ་དགེར་གདན་



366 :
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས༔
དྲངས་ཏེ་པར་ཤིང་གི་མ་ཡིག་ཏུ་ཕུལ་བ་དང་། སྡེ་དགེའི་ས་སྐྱོང་རྒྱལ་པོས་
དབུ་བླར་བཀུར་རོ། ༑ ཞེ་ཆེན་དུ་ཕེབས་ཏེ་རབ་འབྱམས་པ་འགྱུར་མེད་ཀུན་
བཟང་རྣམ་རྒྱལ་མཆོག་གི་སྤྲུལ་པའི་སྐུ་མཆོག་ལ་སྔགས་གསར་རྙིང་གཉིས་ཀྱི་
དབང་ལུང་ཁྲིད་གསུམ་ཅི་ཡོད་ཕུལ། ཀུན་མཁྱེན་འཇིགས་མེད་གླིང་བའི་
མདུན་ནས་ཡོན་ཏན་མཛོད། མུན་སེལ་བསྐོར་གསུམ། སེམས་ཉིད་ངལ་
གསོའི་ཁྲིད། རྟ་མགྲིན་དང་ཞི་ཁྲོ་སོགས་ཀྱི་དབང་ལུང་གང་མང་ཞུས།
ཕྱིར་རང་ཡུལ་དུ་ཕེབས་ནས་རྡོ་རི་གྲྭ་ཚང་སོགས་སྒོ་མེ་གོང་འོག་བར་གསུམ།
ཁྲི་ཀ གཅན་ཚ། རྨ་ཕ་རེ་དང་ཡང་འདུག་སོགས་ཀྱི་དགོན་སྡེ་ཁག་དང་
སྐྱེ་འགྲོ་གང་འདུས་ལ་ཆོས་ཀྱི་བདུད་རྩི་བསྩལ། དགུང་ལོ་དོན་ལྔའི་ཐོག་
དགོན་ལུང་དུ་ཞུས་པ་ལྟར་ཐུའུ་བཀཱན་མཆོག་ལ་རྟ་མགྲིན་གྱི་དབང་ལུང་ཆ་
ཚང་ཕུལ། ཐུའུ་བཀྭན་མཆོག་གིས་ཀྱང་དབེན་ས་སྙན་པ་རྒྱུད་ཀྱི་གདམས་པ་
མཐའ་དག་ཕུལ། དགུང་ལོ་བརྒྱད་ཅུའི་ཐོག་ཐུའུ་བཀྭན་བརྒྱུད་དེ་གོང་མ་
ཆན་ལུང་ནས་དམ་པ་འདི་ལ་ཨེར་ཏི་ནིའི་ཆོ་ལོ་དང་ཐམ་ཀ་བསྩལ་བར་མ་ཟད།
ཏིང་ཀྱཱ་དགོན་གསང་སྔགས་ཆོས་འཁོར་གླིང་གི་གྲྭ་པ་ཉེར་ལྔ་ལ་གོང་མའི་
མཛོད་ནས་འགྱེད་ཕོགས་གནང་། དེ་བཞིན་དམ་པ་འདི་ཉིད་ཀྱིས་སྒོ་མེ་
གོང་འོག་བར་གསུམ་གྱི་དགོན་པ་གསར་བཞེངས་དང་དགོན་སྡེ་ཁག་དང་དད་
ལྡན་སྐྱེ་འགྲོ་ཡོངས་ལ་དབང་ལུང་ཁྲིད་གསུམ་སོགས་གང་འདོད་བསྩལ་ཅིང་།
སྐུ་ཚེ་གང་བོར་གསང་སྔགས་རྡོ་རྗེ་ཐེག་པའི་ཉམས་ལེན་དང་ཕྱི་འདུལ་བའི་
བཅོས་ཁྲིམས་ ཚུལ་ བཞིན་ བསྲུངས་ ནས་དགོན་ སྡེ་འདིར་ཐུགས་ཁུར་ཆེར་
བཞེས་དང་། ལྷག་པར་དུ་གསང་ཆེན་རྡོ་རྗེ་ཐེག་པའི་བསྟན་པའི་ཁུར་ཆེར་
བཞེས་ཏེ་གདུལ་བྱའི་འཕྲིན་ལས་རྫོགས་པས་ན། དགུང་ལོ་གོ་བདུན་ཐོག་



གུང་ཧོ་ཏིང་ཀྱཱ་དགོན་གསང་སྔགས་ཆོས་འཁོར་གླིང་། ·367：
ཁམས་སངས་རྒྱས་རྡོ་རྗེ་ མཆོག་རྒྱལ་ཚབ་ཏུ་དབང་བསྐུར་ཏེ་རབ་བྱུང་བཅུ་
གསུམ་པའི་མེ་རྟ་སྟེ་སྤྱི་ལོ1786ལོར་དགོངས་པ་ཆོས་དབྱིངས་སུ་བསྡུས་སོ།།
ཏིང་ཀྱཱ་ ཀུན་བཟང་ སྙན་ གྲགས་རྒྱ་མཚོ་འདི་ཉིད་ཏིང་ཀྱཱ་རི་ཁྲོད་དུ་
བཞུགས་པའི་སྐབས་ཡུལ་འདིའི་སྟོང་དཔོན་དང་སྒོ་མེ་གོང་འོག་བར་གསུམ་གྱི་
སྐྱེ་འགྲོ་ཡོངས་ནས་འདས་གསོན་གཉིས་ཀྱི་སྐྱབས་གནས་དགེ་འདུན་གྱི་སྡེ་ཞིག་
འདེབས་དགོས་པའི་གསོལ་བ་ཡང་ཡང་བཏབ་པ་དང་། རེ་བ་ནན་གྱིས་
ཞུས་ངོར་སྤྱི་ལོ1718ལོའམ་རབ་བྱུང་བཅུ་གཉིས་པའི་ས་ཁྱི་ལོར་དམ་པ་འདི་
ཉིད་རི་ཁྲོད་དེར་དགོན་པ་གསར་བཞེངས་ཀྱི་ལས་ལ་ཞུགས། དེར་ཡང་དང་
ཐོག་ས་འདུལ་དང་། བཀྲ་ཤིས་པ།སོ་སྦྱོང་སོགས་གནང་སྐབས་གུ་རུ་མཚན་
བརྒྱད་ཀྱི་གཟུགས་སྣང་བྱུང་བས་དམ་པ་འདི་ཉིད་ཀྱི་ཞལ་ནས་དགོན་པ་འདིར་
སྔགས་གསར་མའི་བསྟན་པ་ཆེར་འཕེལ་མི་ཐུབ་ཀྱང་སྔགས་རྙིང་མའི་བསྟན་པ་
ལ་ཕན་ཐོགས་ཆེན་པོ་འདུག་ཅེས་གསུངས་ཏེ་ཏིང་ཀྱཱ་དགོན་གསང་སྔགས་ཆོས་
འཁོར་གླིང་རྟེན་དང་བརྟེན་པ་བཅས་གསར་བཞེངས་མཛད་དོ། །
དགོན་འདིའི་གདན་རབས་རིམ་བྱོན་གྱི་མཛད་པ་མདོར་ཙམ་བརྗོད་ན།
གདན་རབས་དང་པོ་ཏིང་ཀྱུ་ཀུན་བཟང་སྙན་གྲགས་རྒྱ་མཚོ་མཆོག་གི་མཛད་
རྣམ་གོང་དུ་བརྗོད་ཟིན་པ་ལྟར་རོ། །
གདན་རབས་གཉིས་པ་ཁམས་སངས་རྒྱས་རྡོ་རྗེ་མཆོག་ནི། སྤྱི་ལོ
1760ལོར་ཁམས་ཕྱོགས་སུ་སྐུ་འཁྲུངས། རྡོ་གྲུབ་ཆེན་ཀུན་བཟང་གཞན་
ཕན་མཆོག་ཚུལ་བཞིན་བསྟེན་ཏེ་མཚན་ཉིད་སྤྱི་དང་ཁྱད་པར་དུ་གསང་སྔགས་
གསར་རྙིང་གཉིས་དང་མདོ་རྒྱུད་སེམས་གསུམ་གྱི་མན་ངག་རྫོགས་པར་བཞེས་
པས་སྨྲ་བའི་དབང་ཕྱུག་ཆེན་པོར་གྱུར། འཇིགས་གླིང་རིན་པོ་ཆེའི་མདུན་



，368 · མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ནས་སྒྱུ་འཕྲུལ་གསང་བ་སྙིང་བོའི་དབང་ཚེ་དབང་སྒྲ་མདོ་དབྱངས་ཅན་མའི་རི་
མོ་ཡོངས་རྫོགས་གསན། སྡེ་དགེའི་ས་སྐྱོང་ རྒྱལ་ པོས་ དབུ་བླར་བཀུར་
རྡོ་གྲུབ་ཆེན་གྱི་སློབ་མ་རྡོ་རྗེ་གདོང་བཞི་ཞེས་གྲགས་པའི་ནང་ཚན་གཅིག་ནི་
ཁམས་སངས་རྒྱས་རྡོ་རྗེ་འདི་པ་ཡིན། དམ་པ་འདི་ཏིང་ཀྱུ་ཀུན་བཟང་སྙན་
གྲགས་རྒྱ་ མཚོ་ དང་ མཉམ་ དུ་ ཏིང་ ཀྱི་ དགོན་ པར་ ཕེབས་ པ་ ནས་ བཟུང་།
གཅན་ཚ་ཉིན་སྲིབ་དང་དགུ་རོང་། རེབ་གོང་སོག་ས་ནས་སློབ་མ་སྟོང་ཕྲག་
འདུས་པར་གྲགས། ཏིང་ཀྱུ་ཀུན་བཟང་སྙན་གྲགས་རྒྱ་མཚོ་སྐུ་གཤེགས་རྗེས་
དགོན་འདིའི་མི་འཇིགས་སེང་གེ་གདོང་ལྔའི་བཏེགས་པའི་ཁྲིར་ཕེབས་ཏེ་
གདན་ས་ཆོས་བཞིན་བསྐྱངས། ཁོང་གིས་བར་ཝོན་དུང་རི་དཀར་པོའི་རི་
རྩེར་ལབ་རྩེ་ བསྟད་ པ་དང་། ཏིང་ཀྱཱ་དགོན་པའི་འདུ་ཁང་སྔར་ཡོད་ཀ་
གསུམ་ཅན་དེ་ཀ་ལྔ་ཅན་དུ་རྒྱུ་བསྐྱེད། དགོན་འདི་ལ་སྡུག་བསྔལ་རང་གྲོལ་
གྱི་སྒྲུབ་རྒྱུན་བཙུགས། རེབ་གོང་དང་ཁྲི་ཀ གཅན་ཚ་ཉིན་སྲིབ་སོགས་
ནས་ཕེབས་པའི་ཁྲིམས་ལྡན་དམ་གཙང་གི་སྔགས་འཆང་རིག་པ་འཛིན་པ་སྟོང་
ཕྲག་དུ་མ་ལ་སྙིང་ཐིག་དུམ་གཉིས། ཀར་གླིང་ཞི་ཁྲོ། རཏྣའི་ཚེ་སྒྲུབ་ཀྱི་
དབང་ལུང་། སྤྱོད་འཇུག་ཆེན་མོ། ཀུན་བཟང་ཞལ་ལུང་། ལག་ལེན་
འདེབས་པ་དང་དྲན་པ་ཉེར་བཞག ཡེ་ཤེས་བླ་མ་སོགས་རྫོགས་པ་ཆེན་པོའི་
ཁྲིད་ཀྱི་སྐོར་དང་། ཉམས་ལེན་ཕྱག་བཞེས་ཀྱི་དབང་ཁྲིད་མན་ངག་སོགས་
ཆ་ཚང་ བར་ གནང་། ཏིང༌ ཀྵ་ དགོན་ གྱི་ བཅའ་ ཡིག་ ཆེན་ མོ་ བརྩམས།
མཛོ་སྣའི་སྔགས་ཁང་དུ་གུ་ དྲག་གི་སྒྲུབ་མཆོད་དང་གེ་ སར་གྱི་ གར་འཆམ་
བཙུགས། ཏིང་ཀྱཱ་སྤྲུལ་སྐུ་ཐུགས་ཐག་བཅད་ཅིང་ཆོས་སྲིད་གང་ཕྱོགས་ནས་
གཅེས་པར་བསྐྱངས་ཤིང་། རྫོགས་པ་ཆེན་པོའི་མན་ངག་ཁྲིད་གསུམ་བུམ་པ་



__ གུང་ཧོ་ཏིང་ཀྱཱ་དགོན་གསང་སྔགས་ཆོས་འཁོར་གླིང༌། ： 369 ，
གང་བྱོའི་ཚུལ་དུ་གནང་སྟེ། མཚན་ལ་ཀུན་བཟང་འགྱུར་མེད་བསྟན་པའི་ཉི་
མ་ཞེས་གསོལ། སྤྲུལ་སྐུ་མཆོག་གདན་སའི་ཁྲི་ལ་བཀོད་རྗེས་དམ་པ་འདི་
ཉིད་ཟུར་བཞུགས་ མཛད་ཀྱང་། ཏིང་ཀྱུ་ སྤྲུལ་ སྐུ་ མཆོག་ སྐུ་ཚེ་ཆུང་ངུར་
གཤེགས་པས་དགུང་ལོ་གྱབརྒྱད་ཐོག་ཡང་བསྐྱར་ཁྲིར་ཕེབས་ནས་ཁམས་ཞེ་
རྫོགས་གཉིས་སུ་སྔགས་འཆང་རིག་པ་འཛིན་པ་མང་པོ་སློབ་གཉེར་ལ་མངགས།
ཏིང་ཀྱཱ་སྐུ་ཕྲེང་གསུམ་པ་ངོས་འཛིན་མཛད་ཅིང་རྫོགས་པ་ཆེན་པོའི་ཉམས་
བཞེས་ཀྱིས་མན་ངག་མཐའ་དག་གནང་སྟེ་ཁྲིར་བཀོད་པའི་ལོ་སྟེ་དགུང་ལོ་གོ་
དགུའི་ཐོག་དགོངས་པ་ཆོས་དབྱིངས་སུ་ཐིམ་པའི་ཚུལ་བསྟན་ཏོ། །
གདན་ཁྲི་གསུམ་པ་ཏིང་ཀྱཱ་སྐུ་ཕྲེང་གཉིས་པ་ཀུན་བཟང་བསྟན་པའི་ཉི་
མ་མཆོག་ནི། མགོ་ལོག་ཨ་སྐྱོང་ཕྱོགས་སུ་སྐུ་འཁྲུངས། དགུང་ལོ་བཞིའི་
ཐོག་ཁམས་སངས་རྒྱུས་རྡོ་རྗེ་མཆོག་གིས་ཏིང་ཀྱུ་ཨེར་ཏི་ནིའི་ཡང་སྤྲུལ་འཁྲུལ་
བྲལ་དུ་ངོས་འཛིན་མཛད་ཅིང་དེ་ཉིད་ཀྱི་དྲུང་ནས་རྫོགས་པ་ཆེན་པོའི་མན་
ངག་མཐའ་དག་གསན་བཞེས་གནང་། དགུང་ལོ་བཅུ་གསུམ་ཐོག་ཁམས་ཞེ་
ཆེན་དུ་རིག་འཛིན་དཔལ་འབྱོར་རྒྱ་མཚོ་ཐུབ་བསྟན་རྒྱས་པའི་ཉིན་བྱེད་སོགས་
དམ་པ་དུ་མ་ལས་དབང་ལུང་ཁྲིད་གསུམ་གྱི་གདམས་པ་མང་དུ་གསན་ཅིང་
བཤད་སྒྲུབ་ཀྱི་བསྟན་པ་འཛིན་སྐྱོངས་སྤེལ་གསུམ་གྱི་འཕྲིན་ལས་གཞན་འགྲན་
དང་བྲལ་བར་གྱུར། ཁྱད་པར་དུ་རང་ལུགས་སྙིང་ཐིག་ཟབ་མོའི་ཉམས་ལེན་
རྩ་རླུང་ཐོད་བརྒལ་སོགས་ལ་སྦྱངས་པ་གནད་དུ་སྨིན་པར་བྱས་ཏེ་རྣམ་གཡེང་
དང་ཟ་ཟིའི་ངང་དུ་མ་སོང་བར་སྦས་པའི་རྣལ་འབྱོར་པའི་གོ་འཕང་མངོན་དུ་
བྱས། དགུང་ལོ་ཉེར་ལྔའི་སྟེང་རང་ཡུལ་དུ་ཕེབས་ཤིང་ལོ་དེར་གདན་སའི་
ཁྲིར་བཞུགས། དམ་པ་འདི་ཉིད་ཀྱིས་རྒྱུད་སྡེ་མཐའ་དག་རྩ་ཆོད་པར་སྦྱངས་



· 370，
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ནས་བ།ཙོ་བོ་ཐུགས་དམ་འབའ་ཞིག་ལ་བཞུགས་པས། ཡི་དམ་མང་པོའི་ཞལ་
གཟིགས། སྐུ་མདུན་དུ་སུ་སླེབས་པ་ཡིན་ཡང་སྣང་བ་ངང་གིས་འགྱུར་ནས་
ངེས་འབྱུང་དང་དད་པ། སྙིང་རྗེ་རང་དབང་མེད་པ་སྐྱེ་བ་ཞིག་ཡིན། སྐུ་
ཚེ་གང་བོར་སྒོམ་སྒྲུབ་འབའ་ཞིག་གི་ངང་ནས་མཚམས་འོག་ཏུ་དགོན་སྡེ་སྐྱོང་
བཞིན་དགུང་ལོ་སུམ་ཅུའི་ཐོག་ཞི་བར་གཤེགས་སོ། ། གདན་རབས་བཞི་བ་
ཡང་བསྐྱར་ཁམས་སངས་རྒྱས་རྡོ་རྗེ་མཆོག་བཞུགས། །
གདན་རབས་ལྔ་བ་ཏིང་ཀྱུ་ཀུན་བཟང་བདུད་འདུལ་རྡོ་རྗེ་མཆོག་ནི་
བར་ཝོན་སྒར་སྐོར་དུ་འཁྲུངས། དགུང་ལོ་བཞིའི་ཐོག་ཁམས་སངས་རྒྱས་རྡོ་
རྗེ་མཆོག་གིས་ཏིང་ཀྱཱ་སྐུ་གོང་མའི་ཡང་སྤྲུལ་དུ་ངོས་འཛིན་བྱས། ཁམས་
སངས་རྒྱས་རྡོ་རྗེ་མཆོག་ཚུལ་བཞིན་བསྟེན་ཏེ་ཡི་གེ་འབྲི་ཀློག་དང་རྫོགས་ཆེན་
གྱི་ཉམས་བཞེས་སྐོར་མང་པོ་གསན། དགུང་ལོ་དགུ་ཡི་སྟེང་གདན་སའི་ཁྲིར་
ཕེབས་ཏེ་དགོན་སྡེ་ཆོས་བཞིན་བསྐྱངས། མཚན་ལྡན་བླ་མ་ལས་འདོན་
དབྱངས་གསུམ་དང་བཅའ་ཁ་ཕྱག་ལེན་དཔྱིས་ཕྱིན་པ་སྦྱངས། དགུང་ལོ་
ཉེར་ལྔའི་སྟེང་ཞེ་ཆེན་དང་རྫོགས་ཆེན། ཀ་ཐོག་སོགས་སུ་ཕེབས་ཏེ་དམ་པ་
མང་པོའི་ཞབས་ལ་གཏུགས་ཤིང་སྔ་འགྱུར་རྙིང་མའི་གདམས་པ་ཐུགས་ཉམས་
སུ་བཞེས་ཏེ་ཕྱིར་རང་ཡུལ་དུ་ཕེབས། ཏིང་ཀྱཱ་དགོན་པའི་འདུ་ཁང་ཀ་བརྒྱ་
མའམ་ཀ་བཞི་གདོང་བརྒྱད་རྟེན་དང་བརྟེན་པ་དང་གྲྭ་ཤག་བརྒྱ་དང་ལྔ་ཅུ་
ལྷག་བཞེངས། སྔགས་འཆང་རིག་པ་འཛིན་པ་བརྒྱ་དང་བདུན་ཅུ་ལྷག་བྱུང༌།
དགོན་ལག་སོ་སོ་བདག་གཉེར་གནང་བར་མ་ཟད་སྔགས་པ་ཐམས་ཅད་དགུ་
བའི་བཀའ་བརྒྱད་ལ་ མ་དགོན་ཏིང་ཀྱཱ་དགོན་དུ་ཚོགས་པའི་སྲོལ་བཙུགས།
དབུས་ཀྱི་ཆོས་སྡེ་ཆེན་པོ་ས་སྐྱ་དང་ཨོ་རྒྱན་སྨིན་གྲོལ་གླིང་སོགས་སུ་ཕེབས་ཏེ་



གུང་ཧོ་ཏིང་ཀྱཱ་དགོན་གསང་སྔགས་ཆོས་འཁོར་གླིང་།
：371 ，
མཆོད་འབུལ་རྒྱ་ཆེར་གནང་། ཁམས་སྤྲུལ་དྲུག་པ་ཐུབ་བསྟན་སྨྲ་བའི་ཉི་མ་
མཆོག་ངོས་འཛིན་དང་ལེགས་སྐྱོང་གནང་སྟེ་གདན་ས་ཁམས་སྤྲུལ་མཆོག་ལ་
གཏད་དེ་དགུང་ལོ་གོ་ལྔའི་ཐོག་ཞི་བར་གཤེགས་སོ། །
གདན་རབས་དྲུག་ པ་ ཁམས་ སྤྲུལ་དྲུག་ པ་ ཐུབ་ བསྟན་སྨྲ་ བའི་ཉི་ མ་
མཆོག་ནི་སྒོ་མེ་འཁྱིལ་ཁུག་ཏུ་སྐུ་འཁྲུངས། དགུང་ལོ་བཞིའི་སྟེང་ཏིང་ཀྱུ་
བདུད་འདུལ་རྡོ་རྗེ་མཆོག་ནས་ཁམས་སྤྲུལ་འཁྲུལ་བྲལ་དུ་ངོས་འཛིན་གནང་།
དགུང་ལོ་ལྔའི་སྟེང་འཁྱིལ་ཁུག་སྔགས་ཁང་སྐུ་གོང་མའི་གདན་སར་གསེར་ཁྲིར་
མངའ་གསོལ། ལོ་བདུན་ཐོག་ཏིང་ཀྱཱ་དགོན་ པར་གདན་དྲངས་ཏེ་བདུད་
འདུལ་རྡོ་རྗེ་མཆོག་གི་མདུན་ནས་ཡི་གེ་འབྲི་ཀློག་དང་ཆོས་སྤྱོད་སོགས་གསན་
སྦྱོང་མཛད། དགུང་ལོ་བཅོ་ལྔའི་ཐོག་ཁམས་ཕྱོགས་ སུ་ ཕེབས་ཏེ་འཇམ་
དབྱངས་མཁྱེན་རྩེ་དབང་པོ་དང་། མདོ་རིན་པོ་ཆེ། རྫོགས་ཆེན་རིན་པོ་
ཆེ་སོགས་མཁས་གྲུབ་གཉིས་ལྡན་གྱི་སྐྱེས་ཆེན་དུ་མའི་ཞབས་རྡུལ་སྤྱི་བོར་བཞེས་
ནས་བཀའ་བརྒྱད་བདེ་འདུས་སྐོར་དང༌། མཁའ་འགྲོའི་སྙིང་ཐིག་བཀའ་
གཏེར་གཉིས། ཀར་ གླིང་ཞི་ཁྲོ། དགོངས་ པ་ རང་ གྲོལ་ སོགས་ དང་།
ཉམས་ཁྲིད་ཅི་ཡོད་མཐར་ཕྱིན་པར་གསན། གཞན་ཡང་གསོ་བ་རིག་པའི་
གཞུང་ལ་བསླབ་སྦྱངས་མཐར་ཕྱིན་མཛད། སྡེ་དགེའི་ས་སྐྱོང་རྒྱལ་པོའི་དབུ་
བླར་བཀུར། དགུང་ལོ་སོ་བདུན་ཐོག་ཕྱིར་རང་ཡུལ་དུ་ཕེབས་ནས་སྨན་སྒྲུབ་
མཛད་པའི་ཚེ་སྨན་གྱི་ཕོ་བྲང་ལས་ལྷ་མོ་དངོས་སུ་བྱོན་ནས་དཀྱིལ་འཁོར་ལ་
བསྐོར་བ་ལན་གསུམ་བྱས་ཏེ་ཐིམ་པ་མངོན་སུམ་དུ་བྱུང་། དགུང་ལོ་ཉེར་
བཞིའི་སྟེང་གདན་སའི་ཁྲིར་ཕེབས་ཏེ་ཏིང་ཀྱཱ་སྐུ་ཕྲེང་གསུམ་པའི་ཡང་སྤྲུལ་
འཚོལ་བའི་འགན་གཙོ་བོ་བཞེས་ཏེ་མཐའ་འཁྱོངས་པ་མཛད། དགོན་པ་



：372： མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
བདག་སྐྱོང་དང་གཞན་ཡང་ཡུལ་འདིའི་སྐྱེ་འགྲོ་ཡོངས་ལ་ཆོས་དང་སྨན་སྦྱིན་
གྱིས་ཚིམ་པར་མཛད་དེ་དགུང་ལོ་བདུན་ཅུ་དོན་བརྒྱད་ སྟེང་གཟུགས་སྐུའི་
བཀོད་པ་ཆོས་དབྱིངས་སུ་བསྡུས་སོ། །
གདན་རབས་བདུན་པ་ཏིང་ཀྱུ་ཀུན་བཟང་རང་གྲོལ་ནི། མཚོ་སྔོན་
པོ་བོང་སྟག་དཔོན་ཚང་དུ་སྐུ་འཁྲུངས། དགུང་ལོ་ལྔའི་སྟེང་སྐུ་ཞབས་དགུ་
རོང་མཆོག་ནས་ཏིང་ཀྱཱ་སྐུ་གོང་མའི་མཆོག་སྤྲུལ་འཁྲུལ་བྲལ་དུ་ངོས་འཛིན་
གནང༌། དགོན་པར་གདན་དྲངས་ཏེ་ཁམས་སྤྲུལ་མཆོག་ལས་ཆོས་སྤྱོད་ཀྱི་
རིགས་མཐའ་དག་གསན། ཁམས་ ཕྱོགས་ སུ་ ཕེབས་ཏེ་ སྔགས་ རྙིང་མའི་
གཞུང་ཐམས་ཅད་དཔྱིས་ཕྱིན་པར་སྦྱངས་ཏེ་སྤངས་རྟོགས་ཀྱི་ཡོན་ཏན་མཐར་
ཕྱིན། ཕྱིར་རང་ཡུལ་དུ་ཕེབས་ཏེ་དགོན་སྡེ་ཆོས་བཞིན་བསྐྱངས། སྤྱི་ལོ
1958ལོའི་ཆོས་ལུགས་བཅོས་བསྒྱུར་སྐབས་སུ། ཉེས་མེད་འཛིན་བཟུང་
བྱས་ཏེ་ཟི་ལིང་དུ་དགུང་ལོ་སོ་ལྔའི་ཐོག་ དགོངས་པ་ཆོས་དབྱིངས་ སུ་ ཐིམ།
སྤྱི་ལོ1981ལོར་དཀར་འདོན་བྱས་སོ། །
གདན་རབས་བརྒྱད་པ་ཁམས་སྐུ་ཆེན་འཇམ་དབྱངས་ཐུབ་བསྟན་ཆོས་
ཀྱི་རྡོ་ རྗེའམ་ རིན་ ཆེན་རྣམ་ རྒྱལ་ མཆོག་ ནི་ སྒོ་ མེ་ སྟག་ལུང་དུ་ སྐུ་འཁྲུངས།
དགུང་ལོ་གཉིས་སྟེང་དགོན་པ་སོ་མའི་དགོན་བདག་གམ་ཁམས་སྤྲུལ་གོང་མའི་
ཚ་བོ་སེར་བསམ་མཁན་ཆེན་རིན་པོ་ཆེ་དང་ཏིང་ཀྱཱ་སྐུ་ཕྲེང་བཞི་བས་ཐུགས་
ཁུར་ཆེར་བཞེས་ཐོག་རྫོགས་སྤྲུལ་དྲུག་པ་འཇིགས་བྲལ་བྱང་ཆུབ་རྡོ་རྗེ་དང་རྫོང་
གསར་མཁྱེན་བརྩེ་རྣམ་གཉིས་ཀྱིས་སྐུ་གོང་མའི་ཡང་སྤྲུལ་འཁྲུལ་མེད་དུ་ངོས་
འཛིན་གནང་ཞིང་། ཏིང་ཀྱཱ་དགོན་དུ་གདན་དྲངས་ཏེ་གསེར་ཁྲིར་མངའ་
གསོལ། མདོ་རྒྱལ་ཚབ་རིན་པོ་ཆེའི་མདུན་ནས་སྙིང་ཐིག་གི་དབང་ལུང་ཁྲིད་



གུང་ཧོ་ཏིང་ཀྱཱ་དགོན་གསང་སྔགས་ཆོས་འཁོར་གླིང་།
· 373 ་
གསུམ་མནོས། སེར་བསམ་མཁན་ཆེན་མདུན་ནས་རབ་ཏུ་བྱུང་སྟེ་མཚན་ལ་
འཇམ་དབྱངས་ཐུབ་བསྟན་ཆོས་ཀྱི་རྡོ་རྗེ་ཞེས་གསོལ། སྤྱི་ལོ1958ལོ་ནས་
བཟུང་སློབ་གྲྭ་འགྲིམས་ཏེ་རྒྱ་ཡིག་དང་བོད་ཡིག་དཔྱིས་ཕྱིན་པར་སྦྱངས། སྤྱི་
ལོ1958-1978བར་ཏེ་མི་ལོ་ཉི་ཤུའི་རིང་གྲོང་གསེབ་ཏུ་བཞུགས་དུས།
སྐུ་དཀར་དབང་རིན་པོ་ཆེའི་མདུན་ནས་ཀར་གླིང་ཞི་ཁྲོའི་དབང་ལུང་དང་
ཐུགས་རྗེ་ཆེན་པོ་སྡུག་བསྔལ་རང་གྲོལ་གྱི་དབང་སོགས་ཐོབ། གཞན་ཡང་སྤྱི་
ལོ1981ལོར་ཏང་གི་ཆོས་ལུགས་སླར་དར་གྱི་སྲིད་ཇུས་ལག་བསྟར་བྱས་ནས་
བཟུང་ཏིང་ཀྱཱ་དགོན་གྱི་གདན་ཁྲིར་ཕེབས་ཏེ་ཏིང་ཀྱཱ་དགོན་གཙོས་དགོན་ལག་
ཡོངས་རྫོགས་ཉམས་གསོ་བྱེད་པའི་འགན་གཙོ་བོ་ཁུར་ནས་སྔོན་གྱི་འཁྱིལ་ཁུག་
སྔགས་ཁང་གནས་སྤར་ཏེ་ས་ཕྱུག་ནས་སྔགས་ཁང་གསར་དུ་བཞེངས། ཁྱད་
པར་དུ་མཚན་སྙན་ཡོངས་སུ་གྲགས་པའི་ཏིང་ཀྱཱ་དགོན་པའི་འདུ་ཁང་ཀ་བརྒྱ་
མ་ སྤྱི་ ལོ 1985ལོར་ བསྐུར་ བཞེངས་ བྱེད་ པའི་ འགོ་ བཙུམས་ ནས་ སྤྱི་ ལོ་
1987ལོར་ཡོངས་སུ་གྲུབ་པར་བགྱིས་པར་བརྟེན། སྐབས་དེའི་ཞིང་ཆེན་
སྲིད་གྲོས་ཀྱི་ཀྲུའུ་ཞི་གཞོན་པ་དགུ་རོང་རྒྱལ་སྲས་མཆོག་དང་ཞིང་ཆེན་དམངས་
ཆེན་རྒྱུན་ཨུའི་ཀྲུའུ་རིན་གཞོན་པ། རྒྱལ་ཡོངས་ནང་བསྟན་མཐུན་ཚོགས་ཀྱི་
ཚོགས་གཙོ་གཞོན་པའམ། ཞིང་ཆེན་ནང་བསྟན་མཐུན་ཚོགས་ཀྱི་ཚོགས་
གཙོ་ཞབས་དྲུང་དཀར་པོ་གཙོས་པའི་བླ་སྤྲུལ་བཅུ་ཕྲག་གཅིག་ལྷག་གདན་ཞུས་
ལྟར་རབ་ གནས་ དང་འདུ་ཁང་སྒོ་འབྱེད་ ཀྱི་ མཛད་སྒོའི་སྟེང་ ཕེབས་ ནས།
དགུ་རོང་རྒྱལ་སྲས་རིན་པོ་ཆེ་མཆོག་ནས་རྟ་མགྲིན་ཡང་གསང་གིས་གཙོས་
དབང་ལུང་ཁྲིད་གསུམ་ཉིན་ཤས་རིང་རྒྱས་པར་བསྩལ། དམ་པ་འདིས་སྤྱི་ལོ
1992ལོ་ནས་1994ལོའི་བར་པེ་ཅིན་ནང་བསྟན་སློབ་གླིང་དུ་སློབ་གཉེར་



• 374
་་་
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
་་་་་་་་་་་་་་་
གནང་སྐབས་སུ། ཨ་ལགས་ཆེ་ཤོས། བསེ་ཚང་བློ་བཟང་དཔལ་ལྡན།
ཤར་གདོང་བློ་བཟང་བཤད་སྒྲུབ་རྒྱ་མཚོ་ཚང་། ཁྲོ་རུ་ཚེ་རྣམ། དུང་
དཀར་བློ་བཟང་འཕྲིན་ལས་ སོགས་ལས་ རིགས་ གནས་དང་ཆོས་ བཀའ་ ཅི་
རིགས་མནོས། གཞན་ ཡང་ཏིང་ཀྱཱ་དགོན་པའི་སྔར་ཡོད་ཀྱི་སྒྲུབ་མཆོད་
སོགས་སླར་གསོ་མཛད་པར་མ་ཟད། ཏིང་ཀྱུ་མཆོག་སྤྲུལ་རིན་པོ་ཆེའི་ཡང་
སྤྲུལ་འཁྲུལ་བྲལ་ངོས་འཛིན་མཛད་ཕྱོགས་སྐོར་ལ་ཐུགས་ཁུར་ཆེར་བཞེས་དང་
སྙིང་སྟོབས་ཞུམ་མེད་ཀྱིས་ལོ་ཤས་རིང་དཀའ་ཁག་གྲངས་མེད་ཁྱད་དུ་བསད་དེ་
ཏིང་ཀྱུ་མཆོག་སྤྲུལ་རིན་པོ་ཆེའི་ཡང་སྤྲུལ་གདན་སར་བཀོད་པའི་བྱ་བ་ལེགས་
གྲུབ་གནང་། དེང་སྐབས་ཁོང་གིས་མཚོ་ལྷོ་ཁུལ་སྲིད་གྲོས་ཀྱི་ཀྲུའུ་ཞི་གཞོན་
པའི་འགན་བཞེས་ ཡོད་ ལ་ ཞོར་དུ་ རྒྱལ་ཡོངས་ སྲིད་ གྲོས་ ཀྱི་ ཨུ་ ཡོན་ དང་།
ཞིང་ཆེན་སྲིད་གྲོས་ཀྱི་རྒྱུན་ལས་ཨུ་ཡོན། ཞིང་ཆེན་ནང་བསྟན་མཐུན་ཚོགས་
ཀྱི་ཚོགས་གཙོ་གཞོན་པ། མཚོ་ལྷོ་ཁུལ་ནང་བསྟན་མཐུན་ཚོགས་ཀྱི་རྒྱུན་ལས་
ཚོགས་གཙོ་གཞོན་པ། ཏིང་ཀྱཱ་དགོན་དམངས་གཙོ་བདག་དམ་ལྷན་ཚོགས་
ཀྱི་ཀྲུའུ་རིན་བཅས་ཀྱི་འགན་གཅིག་ལྕོགས་ཀྱིས་བཞེས་ཤིང་ཆོས་སྲིད་ཟུང་གིས་
བསྟན་འགྲོའི་དོན་རྒྱ་ཆེར་མཛད་བཞིན་མཆིས་སོ། །
གདན་ཁྲི་དགུ་བ་ཏིང་ཀྱཱ་སྐུ་ཕྲེང་ལྔ་བ་ཀུན་བཟང་པདྨ་རྣམ་རྒྱལ་མཆོག་
ནི་སྒོ་མེ་གོང་མའི་ཐར་སྟོང་དུ་སྐུ་འཁྲུངས། དགུང་ལོ་ཉེར་གཅིག་སྟེང་མགོ་
ལོག་རྟོགས་ལྡན་དགོན་ནམ་མདོ་སྔགས་བཤད་སྒྲུབ་གླིང་དུ་ཕེབས་ནས་རབ་ཏུ་
བྱུང་། རབ་བྱུང་མཁན་པོ་བློ་གྲོས་རྒྱ་ མཚོ་ མཆོག་ཚུལ་བཞིན་བསྟེན་ ཏེ།
མདོ་སྔགས་ཀྱི་གཞུང་སྤྱི་དང་། བྱེ་བྲག་ཏུ་ བགཞུང་ཆེན་བཅུ་གསུམ་དང་།
ཀློང་ཆེན་མཛོད་བདུན། སྙིང་ཐིག་དུམ་གཉིས། འཇུ་མི་ཕམ་གསུང་



གུང་ཧོ་ཏིང་ཀྱཱ་དགོན་གསང་སྔགས་ཆོས་འཁོར་གླིང་། _་375.
འབུམ་སོགས་ ཀྱི་དབང་ལུང་ཁྲིད་གསུམ་བུམ་པ་གང་བྱོའི་ཚུལ་དུ་ གནང་།
རྡོ་གྲུབ་ཆེན་སྐུ་ཕྲེང་བཞི་བ་ཐུབ་པ་རིན་པོ་ཆེའི་མདུན་ནས། སྙིང་ཐིག་ཡ་
བཞིའི་དབང་ལུང་། རིན་ཆེན་གཏེར་མཛོད་ཀྱི་དབང་ཆ་ཚང་དང་གཞན་
ཡང་དགེ་བའི་བཤེས་གཉེན་དུ་མ་བསྟེན་ཏེ་རྩིས་ས་དཔྱད་སོགས་ཐ་སྙད་རིག་
པའི་གནས་སོགས་ལ་སྦྱངས་པ་དཔྱིས་ཕྱིན་པ་མཛད། དགུང་ལོ་ཉེར་བརྒྱད་
ཐོག་ཕྱིར་རང་ཡུལ་དུ་ཕེབས་ནས་ཐར་སྟོང་དགོན་པད་དཀར་ཆོས་རྫོང་གླིང་དུ་
གཞི་གསུམ་གྱི་ཉམས་ལེན་བཙུགས། ལོ་དེར་ཁམས་སྤྲུལ་རིན་ཆེན་རྣམ་རྒྱལ་
དང་དགུ་རོང་རྒྱལ་སྲས་རྣམ་གཉིས་ཀྱིས་ཐུགས་ཁུར་ཆེར་བཞེས་ཐོག་རྫོགས་
སྤྲུལ་པདྨ་སྐལ་བཟང་མཆོག་ནས་ཏིང་ཀྱཱ་སྐུ་གོང་མའི་ཡང་སྤྲུལ་འཁྲུལ་མེད་དུ་
ངོས་འཛིན་གནང༌། སྤྱི་ལོ1994ལོའི་ཟླ་དགུ་པའི་ཚེས་ཉེར་གཉིས་ཉིན་
དགུ་རོང་རྒྱལ་སྲས་དང་ཁམས་སྤྲུལ་རིན་པོ་ཆེ་རྣམས་ཀྱིས་ཏིང་ཀྱཱ་དགོན་པར་
གདན་དྲངས་ཏེ་གསེར་ཁྲིར་མངའ་གསོལ། ཏིང་ཀྱཱ་དགོན་པར་གཞི་གསུམ་
གྱི་ཉམས་ལེན་བཙུགས་ཤིང་སྒོ་མེ་གོང་འོག་བར་གསུམ་སོགས་ལ་ཞབས་ཀྱིས་
བཅགས་ཏེ་གདུལ་བྱ་གྲངས་མེད་ལ་སྔོན་འགྲོ་དང་ཀུན་བཟང་བླ་མའི་ཞལ་ལུང་
བདེ་ཆེན་ཞིང་ཁྲིད་དང་དབང་ལུང་སོགས་ཀྱི་བདུད་རྩི་བསྩལ་བཞིན་མཆིས་
ལགས་སོ། ：
ཞར་བྱུང་ལ་དགོན་འདིའི་སྐྱེ་ སྤྲུལ་ འགའི་ མཛད་རྣམ་ དང་། སྐུ་
གསུང་ཐུགས་རྟེན་དཀར་ཆག་སྒོམ་སྒྲུབ་ཀྱི་ཉམས་བཞེས་ཇི་ལྟར་མཛད་ཚུལ་
དང་དགོན་ལག་མཆོད་གཞིས་དང་བཅས་པའི་ངོས་འཛིན་ལས། ཨ་ལགས་
སྐྱབས་མགོན་ནི་ཏིང་ཀྱཱ་སྐུ་ཕྲེང་གསུམ་པའི་གདུང་སྲས་ཡིན། པཎ་ཆེན་སྐུ་
ཕྲེང་དགུ་བ་དང་ས་སྐྱ་གོང་མ་མཆོག་གིས་ཞབས་དཀར་བའི་ཡང་སྤྲུལ་དུ་ངོས་



·376：
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
འཛིན་མཛད། ཨ་ལགས་རྡོ་བ་ཆོས་ཀྱི་དབང་ཕྱུག་ཀྱང་ཁོང་རྣམ་གཉིས་ཀྱིས་
ཐུགས་ཐག་བཅད། ཨ་ལགས་འཇམ་དཔལ་ཚང་ཏིང་ཀྱཱ་དང་ཞེ་ཆེན་རབ་
འབྱམས་གཉིས་ཀྱིས་ཆབ་འགག་གཏེར་སྟོན་གྱི་ཡང་སྲིད་དུ་ངོས་བཟུང༌། །
སྐུ་གསུང་ཐུགས་རྟེན་གྱི་དཀར་ཆག་ནི། ཁམས་ཏིང་ཀྱུ་གཉིས་ཀྱི་སྐུ་
ཕྲེང་དྲུག་རིང་ གི་ རྟེན་ གསུམ་ རྣམས་ སྤྱི་ལོ1958ལོར་ ཤུལ་མེད་དུ་བཟོས།
ཁམས་སྤྲུལ་བདུན་པས་ཐུགས་ཁུར་ཆེར་བཞེས་འོག་དེང་གི་དུས་སུ་འདུ་ཁང་ཀ་
བརྒྱ་མ་བསྐྱར་བཞེངས་བྱས། འདུ་ཁང་དབུས་སུ་གུ་རུ་གཙོ་འཁོར་གསུམ།
གཡས་སུ་སྟོན་པ་གཙོ་འཁོར་གསུམ། གཡོན་དུ་ཐུགས་རྗེ་ཆེན་པོ་ཡང་སྙིང་
འདུས་པ། ཞལ་ཐང་ནི་ཏིང་ཀྱུ་ཀུན་བཟང་སྙན་གྲགས་རྒྱ་མཚོ་མཆོག་ལ་ས་
སྐྱ་གོང་མས་ཕུལ་བའི་ཐང་ག་ཁ་ཤས་དང་། དུས་གསུམ་སངས་རྒྱས་ལ་ཉེ་
བའི་སྲས་བརྒྱད་ཀྱིས་བསྐོར་བ། རིག་འཛིན་བརྒྱད་དང་རྒྱན་དྲུག་མཆོག་
གཉིས། སྙིང་ཐིག་བླ་བརྒྱུད་ བདེ་གཤེགས་སྒྲུབ་པ་བཀའ་བརྒྱད་དང་རྟ་
མགྲིན། དཔལ་ལྡན་ལྷ་མོ། གུ་དྲག སེང་གདོང་གཙོ་འཁོར་གསུམ།
མགོན་པོ་ ཚོགས་ བདག མ་ གཟའ་རྡོར་གསུམ་ བཅས་ སྐུའི་ རྟེན་ དང་།
གསུང་རྟེན་ལ། བཀའ་བསྟན་འགྱུར་བཞི། རིན་ ཆེན་གཏེར་ མཛོད།
རྙིང་མའི་རྒྱུད་འབུམ། ཀློང་ཆེན་མཛོད་བདུན། འཇིགས་གླིང་པོད་དགུ།
བཀའ་གདམས་ ཆོས་ བསྐོར། ས་ སྐྱ་བཀའ་འབུམ། འཇམ་ དབྱངས་
མཁྱེན་བརྩེའི་གསུང་འབུམ། རྗེ་གསུང་འབུམ་སོགས་བཞུགས། ཐུགས་
རྟེན་ལ་བྱང་ཆུབ་མཆོད་རྟེན་དང་ཁང་བུ་བརྩེགས་པའི་མཆོད་རྟེན་སོགས་མང་
དུ་བཞུགས། འདུ་ཁང་ཉེ་ལོགས་སུ་ཨ་རིག་དགེ་བཤེས་ཆེན་པོའི་གདུང་རྟེན་
བཅས་བཞུགས་སོ། །



གུང་ཧོ་གཡོན་རུའི་དགོན་དགའ་ལྡན་བཀྲ་ཤིས་རབ་རྒྱས་གླིང༌། ་377 ，
སྒྲུབ་པ་ཉམས་བཞེས་ཇི་ལྟར་མཛད་ཚུལ་ནི། དྲུག་པའི་མ་ཎི་ཉིན་
བདུན། བདུན་པའི་ཚེས་བཅུ་ཉིན་བདུན། བརྒྱད་པའི་ཚེ་སྒྲུབ་ཉིན་
བདུན། ཏིང་ཀྱཱ་དགོན་པའི་དགོན་མ་ལག་གི་སྤྱི་ཆོས་དགུ་བའི་བཀའ་བརྒྱད་
ཉིན་བདུན་དང་བྱད་ཟློག་གར་འཆམ་དང་། ཟླ་བ་རེའི་ཚེས་བཅོ་ལྔ་དང་
གནམ་གང་ལ་ཚོགས་མཆོད་ཆད་མེད། དྲུག་པའི་བཅོ་ལྔ་ནས་ཟླ་ཕྱེད་དང་
གཉིས་ལ་དབྱར་ཁས་ལེན། བདུན་པའི་གནམ་གང་ལ་དགག་དབྱེ་བཅས་སོ།།
སྔོན་ དགོན་འདིའི་ དགོན་ ལག་ ནི། དཀར་ བརྗིད་ སྔགས་ །ཁང་།
སུམ་པ་ སྔགས་ ཁང་། ཨ་ སྐོང་ སྔགས་ ཁང་། མཛོ་ སྣའི་ སྔགས་ ཁང་།
ཧོར་ཀྱཱའི་ སྔགས་ ཁང་། རྡོ་ རི་ སྔགས་ ་ཁང་། ནེའུ་ སྣའི་ སྔགས་ ཁང་།
རྫོང་མགོ་སྔགས་ཁང་། ལྷ་ཁང་ཐང་སྔགས་ཁང་། གཡག་ལུང་ སྔགས་
ཁང་། མཚོ་ཐོག་ལུང་སྔགས་ཁང་
། གྲོག་ཁའི་སྔགས་ཁང་། ས་ཕྱུག་
སྔགས་ཁང་། ལུང་མཚེ་སྔགས་ཁང་། བ་ལོ་སྔགས་ཁང་། བུ་གཞིའི་
སྔགས་ཁང་། མོག་སྨྲེ་སྔགས་ཁང་། གཡུ་ལུང་སྔགས་ཁང་། ཆོས་ལུང་
སྔགས་ཁང་། རྩེ་གདོང་སྔགས་ཁང་། སེ་ཀྱུ་སྔགས་ཁང་བཅས་སོ། །
མཆོད་གཞིས་ནི། སྒོ་མེ་གོང་འོག་བར་གསུམ་ཡིན་ལ། དེ་ཡང་སྒོ་
མེ་གོང་འོག་བར་གསུམ་གྱི་སྟོང་དཔོན་དང་བརྒྱ་དཔོན་བླ་མ་རིམ་བརྒྱུད་ཀྱི་
འཕྲིན་ལས་ཀྱིས་བསྟན་པ་ནམ་པ་གནས་ཀྱི་བར་མཆོད་གཞིས་སུ་བྱས་པའོ། །
གཡོན་རུའི་དགོན་དགའ་ལྡན་བཀྲ་ཤིས་རབ་རྒྱས་གླིང་།
གཡོན་རུའི་དགོན་དགའ་ལྡན་བཀྲ་ཤིས་རབ་རྒྱས་གླིང་ནི་ཆབ་ཆ་གྲོང་
བརྡལ་ནས་བྱང་ཤར་ཕྱོགས་སུ་ཕལ་ཆེར་སྤྱི་ལེ་བཞི་བཅུ་ཡི་སར་གནས་ཡོད་



378 ་ མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ཅིང་
། དེང་གི་རིག་སྨོན་ཞང་གི་ཁོངས་གཏོགས་ཡིན་ལ། གྲུབ་མཐའ་ནི་
རི་བོ་དགེ་ལྡན་པའི་ལུགས་བཟང་འཛིན་ཅིང་བཅའ་ཁ་ཕྱག་ལེན་སོགས་དྷི ཚ་
དགེ་ལྡན་བཀྲ་ཤིས་ཆོས་སྡིངས་ལྟར་ཡིན། སྔོན་ཆད་གུར་དགོན་གྱི་ཚུལ་དུ་
བཞུགས་མོད་ཤིང་ཕག་སྟེ་སྤྱི་ལོ1955ལོར་དངོས་སུ་འདུ་ཁང་སོགས་བཞེངས་
ནས་ཁང་ དགོན་ དུ་ བསྒྱུར་ བའི་ འགོ་ བརྩམས། ཆོས་ སྡེ་ འདི་ ཐོག་མར་
འདེབས་པ་པོ་ནི་སྐྱབས་རྗེ་ཤིང་བཟའ་པཎྜི་ཏ་དང་ཐུགས་རྒྱུད་གཅིག་པར་
གྲགས་པའི་སྡོང་བོ་ཚང་གི་སྐྱེ་སྤྲུལ་གྲུབ་དབང་གཡོན་རུ་པ་བློ་བཟང་ནོར་བུ་
དཔལ་བཟང་པོ་ཡིན། དམ་པ་འདི་ཉིད་འཁྲུངས་པའི་ཡུལ་ནི་མཚོ་སྔོན་ཁྲི་
ཤོར་རྒྱལ་མོའི་ཉེ་འགྲམ་གཡོན་རུ་ཞོལ་མའི་འབྲོག་སྡེ་ཡིན། ཁོང་ཚང་གཞོན་
ནུའི་དུས་ནས་སྲིད་གསུམ་སྒྱུ་མའི་གྲོང་ཁྱེར་ལྟར་གཟིགས་པའི་ངེས་འབྱུང་གི་
བསམ་པ་དྲག་པོས་བསྐུལ་ཏེ་རྒྱལ་བའི་བསྟན་པའི་སྒོར་ཞུགས་ཤིང་རབ་ཏུ་
བྱུང༌། དེ་ ནས་ རྒྱལ་ བ་ ཐམས་ ཅད་ ཀྱི་ གསང་ གསུམ་ འདུས་ པའི་ ཟ་ མ་
ཏོག༧ཀུན་གཟིགས་རྒྱལ་པའི་དབང་པོ་བཅུ་གསུམ་པ་ཆེན་པོའི་རིགས་ཀྱི་ཅོད་
པན། ཀུན་གཟིགས་ཀྱི་ཉི་མ་ཡོངས་འཛིན་ཆོས་སྲིད་རྒྱལ་པོ་མ་ཧ་པཎྜི་ཏ་
ཆེན་པོ་རྡོ་རྗེ་འཆང་རྗེ་ཞྭ་དམར་དགེ་འདུན་བསྟན་འཛིན་རྒྱ་མཚོ་དཔལ་བཟང་
པོ་དང་མཁས་གྲུབ་བྱེ་བའི་གཙུག་རྒྱན་སྐྱབས་རྗེ་ཐར་ཤུལ་པ་དགེ་ལེགས་དབང་
ཕྱུག་ཆོས་སྐྱོང་རྒྱ་མཚོ་སོགས་ཡོངས་འཛིན་མཁས་པ་མང་པོའི་ཞབས་པད་
བསམ་སྦྱོར་དག་པས་ཚུལ་བཞིན་བསྟེན་ནས་ཕྲལ་སྦྱོར་གྱི་ཀློག་ནས་བཟུང་ཆོས་
སྤྱོད་དང་ཆོ་གའི་རིམ་པ་དུ་མ་ཐུགས་འཛིན་དང་མདོ་སྔགས་ཀྱི་གཞུང་མང་
པོའི་གཟབ་བཤད་དང་བཤད་ལུང་། དབང་ལུང་རྗེས་གནང་མན་ངག་ཞལ་
ཤེས་སོགས་ཆོས་ རྒྱུན་རྣམ་དག་ མཐའ་ ཡས་ པ་ གསན་ བཞེས་ གནང་ཞིང་།



གུང་ཧོ་གཡོན་རུའི་དགོན་དགའ་ལྡན་བཀྲ་ཤིས་རབ་རྒྱས་གླིང་། ：379་
སྙིགས་དུས་ཀྱི་ཉེ་བར་འཁོར་རྗེ་སཾ་གྷའི་མཚན་ཅན་གྱི་དྲུང་ནས་བསྙེན་པར་
རྫོགས། སྡོམ་པ་གསུམ་གྱི་བཅས་མཚམས་མཐའ་དག་ཚུལ་བཞིན་བསྲུང་བ་
གཞི་བྱས་པའི་སྟེང་ལྷག་ལྷ་དུ་མའི་བསྙེན་སྒྲུབ་ཚད་ལྡན་མང་དུ་བཏང་བས་ཞི་
རྒྱས་དབང་དྲག་གི་ལས་རབ་འབྱམས་ལ་དབང་འབྱོར་པའི་གྲུབ་པའི་གོ་འཕང་
མཐོན་པོར་གཤེགས་ཏེ། རྭ་ཆེན་རྡོ་རྗེ་གྲགས་པ་སླར་བྱོན་པ་ལྟར་གྱུར་པས།
སྐྱེས་དགུའི་སྲོག་ལ་རྔམ་པ་སོགས་འགྲོ་ལ་གནོད་ཚབས་ཆེ་བའི་མི་མ་ཡིན་མཐུ་
བོ་ཚེ་མང་པོ་དམ་ལ་བཏགས་པ་དང་། ནད་ གདོན་ གྱིས་ཉེན་པ་དུ་མ་
འཇིགས་པ་ལས་བསྐྱབས་པ་དང་ཆོས་སྐྱོང་བྲན་དུ་འཁོལ་བ་སོགས་སོ་སྐྱེའི་བློ་
ངོར་ཤོང་དཀའ་བའི་མཛད་བཟང་རྣམ་ཐར་ངོ་མཚར་ཅན་གྲངས་ལས་འདས་
སོ། ། དགུང་ལོ་བཅུ་གསུམ་ཙམ་ལ་སོན་སྐབས་དུས་ གསུམ་ སྒྲིབ་མེད་དུ་
གཟིགས་པའི་ཡེ་ཤེས་ཀྱི་སྤྱན་དང་ལྡན་པ་རྗེ་ཞྭ་དམར་པཎྜི་ཏས་སྡོང་བོ་ཚང་གི་
སྐྱེས་སྤྲུལ་དུ་ངོས་འཛིན་མཛད་དེ་ཐུགས་ཐག་བཅད། དུས་མཚུངས་སུ་སྤྲུལ་
པའི་སྐུ་འདི་ཉིད་ལ་གཡོན་རུའི་གུར་སྒར་དགའ་ལྡན་བཀྲ་ཤིས་རབ་རྒྱས་གླིང་
འདི་ཉིད་ཕྱག་འདེབས་གནང་དགོས་པའི་བཀའ་བཀོད་ཞིབ་མོར་བསྩལ་བ་
དང་། དམ་པ་འདི་ཉིད་ཀྱིས་ཀྱང་བརྩོན་ པ་ཆེན་པོས་བླ་མ་རིན་པོ་ཆེའི་
བཀའ་ལྟར་བཤད་སྒྲུབ་ཆོས་ཀྱི་དགའ་ཚལ་འདི་ཉིད་ཕྱག་འདེབས་མཛད་ཅིང་།
ཆོས་དང་ཟང་ཟིང་གི་གཞལ་བར་དཀའ་བའི་བཀའ་དྲིན་གྱིས་ཡུན་ རིང་
བསྐྱངས་མཐར་ཆོས་སྡེ་འདི་ནས་སྐུ་མྱ་ངན་ལས་འདས་སོ། ། མཚུངས་བྲལ་
གྲུབ་པའི་དབང་ཕྱུག་དེ་ཉིད་ཀྱི་ཡང་སྲིད་ གཡོན་རུ་པ་རྗེ་བཙུན་བློ་བཟང་
བསྟན་འཛིན་རྒྱ་མཚོ་དཔལ་བཟང་པོ་ནི། མཚོ་སྔོན་ཁྲི་ཤོར་རྒྱལ་མོའི་ཉེ་
འགྲམ་རིག་སྨོན་གསེར་གཞུང་རིང་མོར་གཡོན་རུ་གོང་མའི་སྡེ་ཁྲོད་དུ་ཡབ་རྟ་



་380 · མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས། -
མགྲིན་རྒྱལ་དང་ཡུམ་ཨ་ཆེན་ཐར་གཉིས་ཀྱི་སྲས་སུ་བོད་རབ་བྱུང་བཅོ་ལྔ་བའི་
ས་རྟ་སྟེ་སྤྱི་ལོ1918ལོར་ངོ་མཚར་བའི་ལྟས་དང་བཅས་ཏེ་སྐུ་འཁྲུངས། ཡེ་
ཤེས་ཀྱི་སྤྱན་ལྡན་རྗེ་ཐར་ཤུལ་པ་ད་གེ་ལེགས་དབང་ཕྱུག་ཆོས་སྐྱོང་རྒྱ་མཚོས་རྗེ་
གཡོན་རུ་པའི་ཡང་སྤྲུལ་འཁྲུལ་བྲལ་དུ་ཐུགས་ཐག་བཅད། སྐུ་གཞོན་ནུའི་
དུས་ནས་གདན་ས་དགའ་ལྡན་བཀྲ་ཤིས་རབ་རྒྱས་གླིང་དུ་ཁྲི་སར་བཀོད་དེ།
ཕྲལ་སྦྱོར་གྱི་ཀློག་དང་ཆོས་སྤྱོད་དང་ཆོ་གའི་རིམ་པ་འགའ་ཞིག་ཐུགས་འཛིན་
གནང་། དེ་ནས་དགུང་ལོ་བརྒྱད་སོན་པ་ན་མདོ་སྨད་བྱང་རྒྱུད་ཀྱི་ལེགས་
བཤད་སྒྲོགས་པའི་དགའ་ཚལ་དྷི ཚ་བཀྲ་ཤིས་ཆོས་སྡིངས་སུ་ཚོགས་ཞུགས་
མཛད་ནས། གནས་ལྔ་གཟིགས་པའི་པཎྜི་ཏ་ཆེན་པོ་རྗེ་མ་ཏི་སི་གྲགས་པ་རྒྱ་
མཚོ་དང་། སྡེ་སྣོད་རྒྱ་མཚོའི་མངའ་ བདག་ རྗེ་ ལྷ་ སྡེ་ པ་ ཡེ་ ཤེས་ རྒྱ་ མཚོ།
སྙིགས་དུས་ཀྱི་འཕགས་པ་ཉེ་བར་འཁོར་དངོས་རྗེ་གསེར་ལག་ པ་ འཛམ་
དབྱངས་རྒྱ་ མཚོ་ སོགས་དང་། ཁྱད་པར་དུ་ རབ་འབྱམས་གཞུང་བརྒྱའི་
མངའ་བདག་ཡོངས་ཀྱི་དགེ་བའི་བཤེས་གཉེན་ཆེན་པོ་རྗེ་གཡོན་རུ་པ་བློ་བཟང་
རབ་རྒྱས་ ཚང་ཡོངས་འཛིན་དུ་ བསྟེན་ནས། བསྡུས་ གྲྭ་ དང་ བློ རྟགས།
རྣམ་འགྲེལ་གྱི་མཆོད་བརྗོད་དང་ཚད་མ་གྲུབ་པའི་ལེའུ་ཡོངས་རྫོགས་བཅས་
དང་ས་ལམ་གྲུབ་མཐའ་སོགས་དང་། ཕར་ཕྱིན་མངོན་པར་རྟོགས་པའི་རྒྱུན་
གྱི་དོན་མ་ལུས་པ། ཀུན་མཁྱེན་བློམའི་མཐའ་དཔྱོད་དང་རྗེ་བདག་ཉིད་
ཆེན་པོའི་ལེགས་བཤད་གསེར་ཕྲེང་། རྒྱལ་ཚབ་རྗེའི་རྣམ་བཤད་དགོངས་པ་
རབ་གསལ་སོགས་ཕར་ཚད་ཀྱི་གཞུང་མང་པོ་ཐོས་བསམ་དཔྱིས་ཕྱིན་པ་མཛད་
པར་མ་ཟད། རྗེ་བླ་མའི་བྱང་ཆུབ་ལམ་རིམ་ཆེ་ཆུང་དང་རྡོ་རྗེ་འཆང་སོ་གྷའི་
ལམ་ཁྲིད་དགེ་ལེབ།ས་འོད་སྣང་འགྱེད་པའི་ཉིན་བྱེད་སོགས་ལམ་རིམ་གྱི་གཞུང་



གུང་ཧོ་གཡོན་རུའི་དགོན་དགའ་ལྡན་བཀྲ་ཤིས་རབ་རྒྱུས་གླིང་། ， 381 ， །
ཡང་དག་རྣམས་དང་བསྟུན་ནས་ཉམས་ལེན་བསགས་སྦྱངས་ལ་འབད་དེ།
ཐོས་བསམ་སྒོམ་གསུམ་ཡ་མ་བྲལ་བར་མཛད་པས་མཁས་བཙུན་བཟང་བའི་
ཡོན་ཏན་འགྲན་ཟླ་མེད་པ་འབྱོར། དགུང་ལོ་ཉེར་གཅིག་སྟེང་རྗེ་གསེར་ལག་
པ་ལས་བསྙེན་རྫོགས་དགེ་སློང་གི་སྡོམ་པ་མནོས། གོང་བརྗོད་ཡོངས་འཛིན་
དེ་དག་ དང་མཁས་གྲུབ་བྱེ་བའི་གཙུག་རྒྱུན་ཟབ་རྒྱས་གདམས་པའི་གཏེར་
མཛོད༧རྗེ་ཨ་ རོལ་ པ་བློ་བཟང་ལུང་རྟོགས་བསྟན་པའི་ རྒྱལ་མཚན་དཔལ་
བཟང་པོ་སོགས་ལས་བྷོ་ཊའི་ལྗོངས་འདིར་དར་རོ་ཅོག་གི་དབང་ལུང་མན་ངག་
རྗེས་གནང་སོགས་ཀྱི་ཆོས་ རྒྱུན་རྣམ་དག་མཐའ་ཡས་པ་གསན་བཞེས་དང་།
སུམ་རྟགས་དག་གསུམ་དང་ སྙན་ངག་མངོན་བརྗོད་སོགས་ཐུན་མོང་ རིག་
གནས་དང་བཅས་པར་སྦྱངས་བརྩོན་མི་དམན་པ་གནང་སྟེ་ཟླ་མེད་མ་བས་པའི་
གོ་འཕང་མངོན་དུ་མཛད། ཆུ་ལུག་སྟེ་སྤྱི་ལོ1943ལོར་ཕྱིར་རང་དགོན་དུ་
ཕེབས་ཏེ་གྲྭ་ཚང་སྐྱོང་ཁུར་གྱི་འགན་ཆེན་པོ་བཞེས་ནས་དགོན་འདིར་སྐུ་གསུང་
ཐུགས་རྟེན་གྱི་ རྟེན་ བཞེངས་མང་དུ་མཛད་པ་དང་གྲྭ་ཤག་དང་ནང་ཆེན་
བསྒྲུབས་ཏེ་དགོན་འདི་ཆོས་སྲིད་ཟུང་གིས་ཡར་ལྡན་དུ་བསྐྱངས་པས་ཁང་
དགོན་གྱི་རྣམ་པ་ཆགས་པ་ཡིན་ནོ། ། ཁྱད་པར་དུ་དགུང་ལོ་སོ་གསུམ་པ་
ལྕགས་སྟག་སྟེ་སྤྱི་ལོ1950ལོ་ནས་འདུ་ཁང་ཆེ་བ་ཞིག་དང་ཆོས་ར་བཅས་
བཞེངས་པའི་དབུ་ བརྩམས་ ཏེ། སྐུ་གསུང་ ཐུགས་ རྟེན་ ཚོན་ འབུལ་ དང་
བཅས་པ་ཤིང་རྟ་སྟེ་སྤྱི་ལོ1954ལོར་གེགས་མེད་བདེ་བླག་ངང་ཡོངས་སུ་གྲུབ།
དགུང་ལོ་ཞེ་གཅིག་པ་ས་ཁྱིའི་ལོར་ཆོས་ལུགས་བཅོས་བསྒྱུར་གྱི་བྱ་འགུལ་ཁྲོད་
ཉེས་མེད་ གནོད་ པ་ ཐེབས་ཏེ་ སྐུ་ལུས་ ཀྱི་ ངལ་ བ་ ཆེན་ པོ་ མྱངས་ ཤིང་ དུས་
མཚུངས་སུ་དགོན་པའི་ལྷ་རྟེན་ཆོས་གསུམ་ཚང་མའང་མིང་མེད་དུ་གྱུར། དེ་



：382，
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ནས་དགུང་ལོ་རེ་གཉིས་བཞེས་པ་ས་ལུག་སྟེ་སྤྱི་ལོ1979ལོར་བཅོས་བསྒྱུར་སྒོ་
འབྱེད་དང་ཏང་གི་ཆོས་ལུགས་སྲིད་ཇུས་ཀྱི་ཉི་འོད་སླར་ཡང་འཕྲོས་ཏེ་དཀར་
འདོན་བྱས། དགུང་ལོ་རེ་བཞི་བཞེས་པ་ལྕགས་བྱ་སྟེ་སྤྱི་ལོ1981ལོ་ནས་
རྒྱལ་བསྟན་ཡང་དར་གྱི་དབུ་བརྩམས་པ་དང་ཆབས་ཅིག་ཆོས་སྡེ་འདིར་ཐོག་
མར་དགེ་འདུན་ཉི་ཤུ་ལྷག་གདན་འཛོམས་ཏེ་ཆོས་སྒོ་ཕྱེ་བ་དང་། རྗེ་འདི་
ཉིད་ཀྱིས་ཁུར་བཞེས་སྒོས་ཐོག་མར་འདུ་ཁང་ཆུང་བ་ཞིག་དང་། སྐུ་གསུང་
ཐུགས་རྟེན་མང་པོ་གསར་དུ་བཞེངས། དེ་ནས་འདུ་ཁང་ཆེན་མོ་ཆོས་ར་
དང་བཅས་པ་ཡང་བསྐྱར་བཞེངས་པ་དང་གཟིམ་ཁང་གྲྭ་ཤག་མང་པོའང་ལས་
ནས་གྲུབ་བོ། ། ད་ལྟ་དགོན་སྡེ་འདིར་གྲྭ་གྲངས་བརྒྱ་ལྷག་ལ་འཕེལ་ཡོད་པ་
དང་འདོན་རྟ་དབྱངས་སྒྲུབ་མཆོད་གཞི་གསུམ་གྱི་ཕྱག་ལེན་སོགས་ཀྱང་སྔར་
སྲོལ་བཞིན་བཙུགས་ཟིན། དེར་མ་ཟད་ཐུབ་བསྟན་ཡོངས་སུ་རྫོགས་པའི་
དགེ་བའི་བཤེས་གཉེན་ཆེན་པོ་རྗེ་ཡེ་ཤེས་རྒྱ་མཚོ་མཆོག་གི་བཀའ་དྲིན་ལ་
བརྟེན་ནས་ཆོས་སྡེ་འདིར་གཞུང་ཆེན་བཀའ་པོད་ལྔའི་མཚན་ཉིད་ཀྱང་གསར་
དུ་བཙུགས། མཐར་ཁོང་དགུང་གྲངས་རེ་དགུ་བཞེས་པ་མེ་སྟག་སྟེ་སྤྱི་ལོ
1986ལོའི་ཧོར་ཟླ་དྲུག་པའི་ཚེས་ཉེར་དགུའི་ཐོ་རངས་སུ་གཟུགས་སྐུ་བདེ་བ་
ཅན་དུ་གཤེགས། དེའི་རྗེས་སུ་བླ་མའི་ཞལ་ཆེམས་ལྟར་བཀའ་པོད་རྒྱ་མཚོའི་
མངའ་བདག་མཚོ་སྔོན་དགེ་བའི་བཤེས་གཉེན་ཆེན་པོ་རྗེ་བསྟན་དར་པས་
བཀའ་པོད་ལྔའི་འཆད་ཉན་གྱི་ཁུར་གཏད་པ་བཞེས་ཤིང་། མཚུངས་བྲལ་
གྲུབ་པའི་དབང་ཕྱུག་བརྒྱ་དཔོན་སྤྲུལ་པའི་སྐུ་རིན་པོ་ཆེས་འདུས་པའི་སྡེ་འདི་
ཉིད་ཚུལ་བཞིན་བསྐྱངས་ཏེ་དགོན་པའི་ཆོས་སྲིད་བྱ་བ་གང་ཐད་ནས་ཡར་ལྡན་
དུ་བྱས་སོ། །



གུང་ཧོ་གཡོན་རུའི་དགོན་དགའ་ལྡན་བཀྲ་ཤིས་རབ་རྒྱས་གླིང་།，383，
སྐུ་ཕྲེང་བཞི་བ་འཇིགས་མེད་ཡེ་ཤེས་དབང་ཕྱུག་ནི་གཡོན་རུ་ཟ་མོ་མར།
ཡབ་ནོར་བུ་རྒྱལ་མཚན་དང་ཡུམ་གཡང་མོ་རྒྱལ་གཉིས་ཀྱི་སྲས་སུ་མེ་ཡོས་ཏེ་སྤྱི་
ལོ1987ལོར་སྐུ་བལྟམས། བྱིས་པའི་དུས་ཀྱི་མཚན་མིང་ལ་རིག་འཛིན་དོན་
གྲུབ་ཟེར། སྐུ་གཞོན་དུས་ནས་འཕགས་མཆོག་འཇིག་རྟེན་དབང་ཕྱུག་གི་
ཐུགས་རྗེ་དང་དུས་གསུམ་སྒྲིབ་མེད་དུ་གཟིགས་པའི་ཡེ་ཤེས་ཀྱི་སྤྱན་ལྡན༧/རྗེ་
གུང་ཐང་རིན་པོ་ཆེ་འཇམ་དབྱངས་བསྟན་པའི་དབང་ཕྱུག་དཔལ་བཟང་པོའི་
བཀས། སྐྱབས་རྗེ་གཡོན་རུ་པ་ནོར་བུ་པའི་ཡང་སྲིད་དུ་ངོས་འཛིན་གནང་
ཞིང་། རྗེ་བཙུན་ཛྷནའི་ཞབས་ལས་རབ་ཏུ་བྱུང་བ་དང་རྟེན་འབྲེལ་ཁྱད་
པར་ཅན་ལ་དགོངས་ནས་འཇིགས་མེད་ཡེ་ཤེས་དབང་ཕྱུག་ཅེས་མཚན་གསོལ།
དེ་ནས་དུས་ཚེས་ཁྱད་པར་ ཅན་ཞིག་ལ་གདན་སའི་མི་འཇིགས་གདོང་ལྔས་
བཏེགས་པའི་ཁྲི་འཕང་མཐོན་པོར་མངའ་གསོལ་བ་ནས་ད་སྐབས་ཆོས་སྤྱོད་
རིག་གནས་ཀུན་ལ་བརྩོན་པ་ཆུ་བོའི་རྒྱུན་བཞིན་བསྟེན་ངོས་འཚོ་བཞེས་ཀྱི་
སྐབས་སོ། །
དེ་ཡང་དགོན་འདིའི་གུར་སྒར་གྱི་གཞི་ཐོག་མ་ནི་རབ་བྱུང་བཅོ་ལྔ་བའི་
ཆུ་སྦྲུལ་ཏེ་སྤྱི་ལོ1893ལོར་བཟུང་བ་ཡིན་ཞིང༌། དེའི་དུས་སྐུ་གསུང་ཐུགས་
རྟེན་ཕོན་ཆེ་བ་བཞེངས་མེད་མོད། ཅུང་ཟད་བཞུགས་པ་ནི་བསྟན་པའི་
བདག་པོ་མཉམ་མེད་ཤཱཀྱའི་རྒྱལ་པོའི་ལི་སྐུ་བྱིན་ཅན་དང་སྨན་བླ་བདེ་གཤེགས་
བརྒྱད། རྗེ་ཡབ་སྲས་གསུམ་གྱི་འདྲ་སྐུ་ཀུན་ར་དང་བཅས་པ། གནས་
བརྟན་བཅུ་དྲུག་ དང་ཐུགས་རྗེ་ཆེན་པོ་བཅུ་གཅིག་ཞལ་ གྱི་ ཐང་ག་ཆེན་པོ་
གཉིས། སྨན་བླའི་སྟོང་ཐང་། རིགས་གསུམ་མགོན་པོ། ཚེ་ལྷ་རྣམ་
གསུམ་སོགས་ཀྱི་ ཐང་ གས་ མཚོན་སྐུའི་རྟེན་དང་། བཀའ་འགྱུར་ སོགས་



，384·
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
གསུང་གི་རྟེན་རྣམས་ཡིན། དེ་ནས་གུར་སྒར་ཁང་དགོན་དུ་བསྒྱུར་རྗེས་སྐུ་
གསུང་ཐུགས་རྟེན་སྔར་ལས་ཕུན་སུམ་ཚོགས་ཤིང༌། མཆོད་རྫས་དང་ཉེར་
མཁོའི་དངོས་པོ་མ་ཚང་བ་མེད་པ་བསྒྲུབས་ཟིན་པ་དང་། ས་ཁྱི་ལོའི་དུས་སུ་
བསྡོམས་རྩིས་ལྟར་ན། དཔལ་བཤད་སྒྲུབ་ཆོས་ཀྱི་དགའ་ཚལ་འདིར་དེ་དུས་
བླ་ མའི་ནང་ཆེན་ དང་ གཞུང་གི་སྤྱི་ཁང་། གྲྭ་ཤག་ལྔ་ བཅུ་ལྷག དགེ་
འདུན་ཞལ་གྲངས་བརྒྱ་ ཕྲག་གཉིས་ལ་ ཉེ་བ་བཞུགས་ཡོད་སྐད། དགོན་
འདིའི་བསྟན་པའི་དད་ལྡན་སྦྱིན་བདག་ནི་དཔོན་སྐོར་སྡེ་བ་དང་གཡོན་རུ།
འཁྱག་སྐོར། སྨྲེ་སྔགས། རྒྱ་ཡེ་སྡེ་བ་སོབ་ནས་ཉིན་ལུང་སྤྱི་ཡིན། རྒྱལ་
བསྟན་ཡང་དར་གྱི་ཆོས་སྒོ་ཕྱེ་ཚུན་དུ། དགོན་པའི་བྱ་བ་མཐའ་དག་གོང་
ནས་གོང་དུ་འཕེལ་ཏེ། ཤིང་གླང་སྟེ་སྤྱི་ལོ་1985ལོར་འདུ་ཁང་ཆོས་ར་དང་
བཅས་པ་སྤྱན་བརྒྱ་དང་ལྔ་ཅན། བླ་བྲང་གཉིས། གྲྭ་ཤག་སུམ་ཅུ་ལྷག་
བཞེངས་གྲུབ་སྟེ་ལེགས་ལམ་ཤིན་ཏུ་ཆེ་བ་བྱུང་། འདུ་ཁང་གི་རྟེན་གཙོ་
མཉམ་མེད་ཤཱཀྱའི་རྒྱལ་པོ་མཆོག་ཟུང་དང་བཅས་པ། འཕགས་པ་གནས་
བརྟན་བཅུ་ དྲུག་ རྒྱན་ དྲུག་ མཆོག་ གཉིས། རྗེ་ བཙུན་བྱམས་མགོན་
བཤགས་ ལྷ་ སོ་ལྔ། རྗེ་ བཙུན་ མྱུར་ མ་ དཔལ་ མོ། ཚེ་ ལྷ་ རྣམ་གསུམ།
བཅོམ་ལྡན་འདས་རྣམ་པར་སྣང་མཛད་དང་དེའི་ལྷ་ཚོགས། ཐུགས་རྗེ་ཆེན་
པོ། ཇོ་འབྲོམ་ཡབ་སྲས། རྗེ་ཡབ་སྲས་གསུམ། རིགས་གསུམ་མགོན་པོ།
མི་འཁྲུགས་པའི་ལྷ་ཚོགས། སྐུ་གདུང་མཆོད་རྟེན་ལ་སོགས་སྐུ་གསུང་ཐུགས་
ཀྱི་རྟེན་བཞེངས་བསམ་གྱིས་མི་ཁྱབ་པ་ཕལ་པའི་བློར་ཤོང་དཀའ་བ་བཞུགས་
མུས་སུ་མཆིས་སོ། །
ཕྱག་ལེན་ཆོས་ཐོག་གི་རིམ་པ་ནི་ལོ་རེའི་ཟླ་དང་པོའི་ཚེས་དགུ་ཉིན་སྨོན་



གུང་ཧོ་གཡོན་རུའི་དགོན་དགའ་ལྡན་བཀྲ་ཤིས་རབ་རྒྱས་གླིང་། ·385 •
ལམ་གྱི་གྲལ་འཛིན་ཡིན་སྟབས། འདུ་ཁང་དུ་བྱི་དོར་དང་མཆོད་གཤོམ་
སོགས་གང་ལེགས་བྱེད། ཕྱི་དྲོའི་ཉི་ཚོད་དང་བསྟུན་ཏེ་འདུ་ཁང་གི་སྒོའི་ཕྱི་
རོལ་ཏུ་དུང་མཁན་གཉིས་ཀྱིས་གཟན་ཤམ་སྟེང་སྔོགས་ཞྭ་ཟླ་གམ་གྱོན་ནས་དུང་
དབྱངས་འདྲེས་མའི་ཚུལ་དུ་གཏོང་། དུང་སྒྲ་གཉིས་པའི་སྐབས་དགེ་འདུན་
རྣམས་ཀྱིས་ཟླ་གམ་མནབས་ཤིང་དབུ་ཞྭ་ཕྲག་པར་བསྣམས་ཏེ་འདུ་ཁང་དང་
མགོན་ཁང་ལ་སྐོར་བ་གསུམ་ཙམ་བྱེད། དུང་སྒྲ་གསུམ་པའི་དུས་མང་མས་
དབུ་ཞྭ་བཞེས་ཏེ་དམིགས་བརྩེ་མའི་སྒོ་དབྱངས་དང་བཅས་བསླབ་རིམ་ལྟར་
ནང་དུ་ཕེབས་ནས་གྲལ་གདན་སྟེང་ཚུལ་མཐུན་གྱིས་བཞུགས། ཚེས་བཅུ་
དྲུག་ཉིན་གྲོལ། གཉིས་པའི་ཚེས་གཉིས་ཀྱི་ཕྱི་དྲོ་མཆོད་དཔོན་གསར་བ་ངོ་
གཡོག་གྱིས་བསྐང་ཆེན་གྱི་མཆོད་གཏོར་སོགས་བཤམས་པ་དང༌། བསང་
རྫས་སོགས་སྟ་གོན་བྱེད། ཚེས་གསུམ་གྱི་སྐྱ་རེངས་ཤར་བ་ན་ཚོགས་བརྡར་
ཟངས་གླིང་འབུད་པའི་ཕྱག་ལེན་ལྟར་ཚོགས་སུ་འདྲིལ། ཚེས་བཅུ་གཉིས་
ཉིན་གྲོལ་བའི་སྐབས་བླ་གྲྭ་རྣམས་ཀྱིས་མགོན་ཁང་དུ་སྙན་ཤལ་འཐེན་པ་དང་
ཚེ་ཐར་གཏོང་། གསུམ་པའི་ཚེས་དགུའི་ཕྱི་དྲོ་སྒྲུབ་མཆོད་གྱི་གྲལ་འཛིན་
བྱས་ཏེ། ཚེས་བཅུའི་ཞོགས་པར་འགོ་སྐྱབས་འགྲོ་ནས་བཟུང་བླ་མཆོད་
སོགས་སྨོན་ལམ་གྱི་སྐབས་དང་འདྲ། ཚེས་བཅོ་ལྔའི་གུང་ཇའི་སྟེང་ཀུན་རིག་
རྣམ་པར་སྣང་མཛད་ཀྱི་སྦྱིན་སྲེག་འབུལ། བཅུ་དྲུག་ལ་གྲོལ། དེའི་སྐབས་
ཀྱི་འདོན་ཆ་རྣམས་སྨོན་ལམ་གྱི་སྐབས་དང་འདྲ། བཞི་བའི་ཚེས་བདུན་གྱི་
ཕྱི་དྲོ་ མཆོད་ སྒྲིག་བྱེད། ཕྱི་ཉིན་ ནས་ རྗེ་ གསེར་ ཁང་ པ་ ཆེན་ པོའི་ རྗེས་
འབྲངས་ཀུན་ སྤངས་ རི་ ཁྲོད་ པའི་ ཕྱག་ བཞེས་ ལྟར་ བླ་ མ་ མཆོད་ པ་ དང་།
སྨན་ཆོག་བསྡུས་པའི་སྒོ་ནས་མཆོད་པ་ཚར་དགུ་རེ་འབུལ། བཅུ་གསུམ་ལ་



• 386
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ཚ་
སྨྱུང་གནས་ཀྱི་གྲལ་འཛིན་ཡིན་ཞིང་འདོན་ཆའི་སྐོར་རྣམས་རྒྱ་ལོའི་སྨོན་ལམ་
དང་འདྲ། ཚེས་བཅུ་དྲུག་ལ་གྲོལ་བ་ཡིན། ལྔ་བའི་ཚེས་བཅུ་གསུམ་ཉིན་
ཡབ་རྗེ་ཆེན་པོའི་དུས་མཆོད་ཡིན་སྟབས། བླ་མཆོད་ནས་བཟུང་འདོན་ཆའི་
སྐོར་སྨོན་ལམ་དང་འདྲ། བཅུ་བདུན་ཉིན་གྱི་བར་ཇའི་སྟེང་བཅོམ་ལྡན་
འདས་རྡོ་རྗེ་མི་འཁྲུགས་པའི་སྦྱིན་སྲེག་འབུལ། དྲུག་པའི་ཚེས་བཅོ་ལྔའི་ཉིན་
གསོ་སྦྱོང་དང་པ།ཞི་གསུམ་ཆོ་གའི་ཕྱག་ལེན་ལྟར། བཅུ་དྲུག་གི་ཞོགས་པར་
དབྱར་གནས་ཁས་ལེན་བྱེད། ཉིན་རེ་བཞིན་དྲོས་ཇ་བཞེས་འཕྲལ་དབྱར་
བདག་གཞོན་པས་རྔ་བརྡ་བརྒྱབ་སྟེ། དབྱར་གནས་པ་རྣམས་འདུ་ཁང་དུ་
འཚོགས་ཏེ་གནས་བཅུའི་ཕྱག་མཆོད་རྒྱས་པ་ཚར་རེ་དང་། ཆོས་སྲུང་གི་
འཕྲིན་བཅོལ་བཅས་གསུང་པ་ཡིན། བདུན་པའི་ཚེས་ཉེར་དགུའི་ཉིན་གསོ་
སྦྱོང་དགག་དབྱེ་སོགས་ཀུན་སྤངས་རི་ཁྲོད་བཀྲ་ཤིས་ཆོས་སྡིངས་ཀྱི་ཕྱག་ལེན་
ལྟར་སྒྲུབ་པ་ཡིན། བཅུ་པའི་ཚེས་ཉེར་གསུམ་གྱི་ཕྱི་དྲོ་ལྔ་མཆོད་ཆེན་མོའི་
གྲལ་འཛིན་བྱས་ཏེ། ཉི་ཤུ་བཞིའི་ཉིན་སྨན་ཆོག་ཆེན་མོ་དང་འཇིགས་བྱེད་
ལྷ་བཅུ་ གསུམ་ མའི་ཆོ་ག་ཡོངས་རྫོགས། ཉེར་ལྔ་ལ་ཀུན་རིག་གི་བདག་
མདུན་བུམ་གསུམ་བདག་འཇུག་གཤིན་དབང་བཅས་དང༌། ཉེར་དྲུག་ལ་
སྨོན་ལམ་རྣམ་ལྔ་དང་བདེ་གསང་འཇིགས་གསུམ་གྱི་སྨོན་ལམ་གསང་འདུས་
བདག་མདུན་བུམ་ གསུམ་ བཅས་ གསུང་ བ་ ཡིན། ཚེས་ཉེར་བདུན་ནས་
བསྐང་གསོ་དང་ཉེར་དགུའི་ཕྱི་དྲོ་གཏོར་རྒྱག་བྱེད། ཟླ་བཅུ་གཅིག་པའི་ཚེས་
གཅིག་ཉིན་གྲོལ་སྐབས་ཀྱི་འདོན་ཆ་སོགས་སྔར་དང་འདྲ། ཟླ་བ་འདིའི་ནང་
ལ་དམིགས་བརྩེ་མའི་བུམ་སྒྲུབ་ཆོས་ཐོག་ཉིན་ཉེར་གཅིག་ཡོད། མ་མཐའ་
ཡང་བླ་བྲང་ནས་ཉིན་ལྔ་ལ་གཏོང་དགོས། བོད་ལོ་ཉི་ཤུ་དགུའི་ཉིན་བསྐང་



གུང་ཧོ་ཐར་ཤུལ་དགོན་བཤད་སྒྲུབ་རབ་བརྟན་གླིང་།
་387 •
གསོ་ཁ་ཚང་དང་དྲུག་ཅུ་བ་དྲག་བསྔོས་གཏོང་། གསོ་སྦྱོང་སྔར་ནས་ཚུགས་
ཟིན་པ་བཞིན་དུས་འབྲེལ་གྱི་གསོ་སྦྱོང་མ་ཆག་པ་མཛད། ཉིན་རེ་བཞིན་
ནང་འཚོགས་ལ་སྨན་ཆོག་བསྡུས་པའི་སྒོ་ནས་ཕྱག་མཆོད་དང་། སྨོན་ལམ་
རྣམ་ལྔ་རེས་མོས་ཀྱིས་སྒྲོལ་མ་ཚར་གསུམ་བསྟོད་པ་དང་བཅས་པ། འོད་
ཟེར་ཅན་མ་ བརྒྱ་རྩ། གདུགས་དཀར་མཆོག་གྲུབ་ཚར་གཅིག སེང་
གདོང་མ་བརྒྱ་རྩ་ཟློག་པ་དང་གངས་སེང་མ་བཅས་གསུངས་ཏེ། སྤང་བླང་
གི་རྣམ་དབྱེ་ཐམས་ཅད་རྒྱལ་བའི་བཀའ་ལས་བྱུང་བ་དང་རྗེས་སུ་མཐུན་པར་
སྐྱོང་བཞིན་སྔར་སྲོལ་བཟང་པོ་མ་ཉམས་པར་ཡར་ལྡན་དུ་མཆིས་སོ། །
ཐར་ཤུལ་དགོན་བཤད་སྒྲུབ་རབ་བརྟན་གླིང་།
ཐར་ཤུལ་དགོན་བཤད་སྒྲུབ་རབ་བརྟན་གླིང་ནི་ཆབ་ཆ་གྲོང་བརྡལ་
ནས་ནུབ་ལྷོའི་ཕྱོགས་སུ་སྤྱི་ལེ་དོན་ལྔ་ཡིས་ཆོད་པའི་ཆོས་རྗེ་ཞིང་བྲག་ཐོ་དཀར་
རིལ་ཞེས་པའི་གནས་དེར་ཆགས་ཡོད་ཅིང་། གྲུབ་མཐའ་ནི་གསེར་མདོག་
ཅོད་པན་འཆང་པའི་རིང་ལུགས་དཔལ་རི་བོ་དགེ་ལྡན་པ་ཡིན།
དགོན་སྡེ་འདི་ཉིད་ཐོག་མར་ཕྱག་འདེབས་གནང་མཁན་ནི་རྭ་རྒྱུའི་
དགེ་བཤེས་རྗེ་བཙུན་བྱམས་པ་བཟང་པོ་ཡིན་ཞིང་། ཁོང་ནི་བོད་རབ་བྱུང་
བཅུ་བཞི་བའི་ལྕགས་ཁྱི་སྟེ་སྤྱི་ལོ1850ལོར་མགོ་ལོག་ཏུ་སྐུ་འཁྲུངས། ཆུང་
དུས་ནས་དྭ་ཕྲུག་ཏུ་གྱུར་པས་གཅེན་པོ་དང་མཉམ་དུ་རྭ་རྒྱ་དགའ་ལྡན་བཀྲ་
ཤིས་འབྱུང་གནས་སུ་ཕེབས་ཏེ་རབ་ཏུ་བྱུང་ཞིང་ཆོས་གྲྭར་ཞུགས། དགེ་སློང་
གཉིས་ཀྱིས་སོ་སོར་དགེ་ཕྲུག་ཏུ་གསོས་པ་དང་རྒྱུད་སྨད་དུ་ཚོགས་ཆོས་འགྲིམས།
ལྷན་སྐྱེས་ཀྱི་ཤེས་རབ་མེ་ལྟར་འབར་ཞིང་གུས་རྟག་བརྩོན་པ་ཆུ་བོའི་རྒྱུན་



• 388，
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
བཞིན་ བསྟེན་ པས། འདོན་ པ་ ཆོས་ སྤྱོད་ མཐའ་ དག་ ཐུགས་ སུ་ ཆུད
འདོན་རྟ་དབྱངས་གསུམ་དང་འབུད་རྡུང་དཀྲོལ་གསུམ། ཐིག་རྡུལ་ཚོན་
སོགས་ཕྱག་ལེན་མཐའ་དག་དཔྱིས་ཕྱིན་པར་མཛད། དགུང་ལོ་བཅུ་དྲུག་
སྟེང་གསང་སྟབས་ཀྱིས་དབུས་གཙང་ཆོས་ཀྱི་ཞིང་ཁམས་སུ་ཕེབས་ཏེ་སེ་ར་བྱེས་
པ་གྲྭ་ཚང་དུ་ཞུགས། ཟས་གོས་བཀྲེན་པོ་བྱུང་ཡང་ཁོང་གིས་དགེ་བཤེས་
རྒྱལ་མཚན་ཐོགས་མེད་སོགས་མཚན་ལྡན་གྱི་དགེ་བའི་བཤེས་གཉེན་དུ་མའི་
ཞབས་པད་ཚུལ་བཞིན་བསྟེན་ཏེ། གཞུང་ཆེན་བཀའ་པོད་ལྔ་དང་སྔགས་
ཕྱོགས་རྒྱུད་སྡེ་བཞི་སོགས་ལ་སློབ་གཉེར་རྡོ་རུས་ཐུག་པ་མཛད་པས་རྣམ་དཔྱོད་
ཀྱི་འདབ་མ་ཡོངས་སུ་གྲོལ། ཕྱིས་སུ་ལྷ་དང་བླ་མའི་ལུང་བསྟན་ལྟར་རང་
ཡུལ་རྭ་རྒྱ་བཀྲ་ ཤིས་འབྱུང་གནས་ སུ་ ཕེབས་ཏེ་ཁྲི་བར་བཞུགས། རྙེ་བློ་
བཟང་ཆོས་ཀྱི་ཉི་མས་གདན་དྲངས་པ་ལྟར་ཀླུ་ཚང་དགོན་བཤད་སྒྲུབ་དགེ་
འཕེལ་གླིང་དུ་ཕེབས་ ཏེ། དེར་ སྔ་ རྗེས་ སུ་ ལམ་ ཁྲིད་ ཚར་དྲུག་ ཅུ་ ལྷག་
གསུངས་པ་དང་དབང་ཁྲིད་ལུང་གསུམ་གྱི་ཆོས་ཆར་བར་མེད་དུ་ཕབས་པས་རྭ་
རྒྱུའི་དགེ་རྒན་ཚང་ཞེས་མཚན་སྙན་ཡོངས་སུ་གྲགས། ལྷ་ཁང་སེར་ལྡིང་མར་
གྲགས་པར་བདེ་མཆོག་ཡབ་ཡུམ་གྱི་བློས་བསླངས་ དང་ བཅས་ པ་ བཞེངས།
ལྷ་སྡེ་ཡེ་ཤེས་རྒྱ་མཚོ་དང་འཇམ་དབྱངས་བློ་བཟང་བསྟན་དར། རྙེ་དཔོན་
སློབ་སོགས་ མཁས་གྲུབ་གཉིས་འཛོམས་ཀྱི་བུ་སློབ་བགྲང་གིས་མི་ལང་བ་
བསྐྱངས། དགུང་གྲངས་ང་བརྒྱད་བཞེས་པ་མེ་ལུག་སྟེ་སྤྱི་ལོ1907ལོར།
ཐར་ཤུལ་ཆོས་སྐྱོང་རྒྱ་མཚོས་སྔ་མོ་ནས་བཙུགས་པའི་ཐར་ཤུལ་སྤྱི་བ་ལ་གཞི་
གསུམ་གྱི་ཕྱག་ལེན་དང་དཀྱིལ་འཁོར་རྡུལ་ཚོན་གྱི་ཆོ་ག་རྣམས་སྤེལ་སྐྱོང་བྱས་
ཏེ་རྨང་ གཞི་དེའི་སྟེང་ ཐོག་ མར་ ཐར་ ཤུལ་ གུར་ སྒར་ ཕྱག་ འདེབས་གནང་།



གུང་ཧོ་ཐར་ཤུལ་དགོན་བཤད་སྒྲུབ་རབ་བརྟན་གླིང་།
： 389་
དེ་ནས་སྤྲུལ་ལུང་འོམ་ཚལ་དང་དགུཔག་ཐུལ། བྲག་དམར་ཐ་རིང་བཅས་སུ་
གནས་ངེས་མེད་དུ་བསྡད། ཆུ་གླང་སྟེ་སྤྱི་ལོ1913ལོར་བྲག་ཐོ་དཀར་རིལ་
ཞེས་པ་འི་གནས་འདི་རུ་དགོན་གཞི་བཟུང་སྟེ་འདུ་ཁང་དང་ལྷ་ཁང་ཆེ་ཆུང་དུ་
མོ་སྐུ་གསུང་ཐུགས་རྟེན་བཅས་བཞེངས་ནས་དངོས་སུ་ཁང་དགོན་དུ་བསྒྱུར།
སྐབས་དེར་སྒོ་མེ་དང་ཤ་སྲང་། འཁྱོམས་བཟའ་སོགས་ཀྱིས་དགོན་པ་གསར་
བཞེངས་ཀྱི་མཐུན་རྐྱེན་ལ་རྟ་ནོར་ལུག་གསུམ་དང་དངོས་དངུལ་སོགས་རང་
ཉིད་ལ་གང་འཛོམས་ཕུལ་ཏེ་རོགས་སྐྱོར་ཆེན་པོ་གནང་མྱོང་ལ། ཇིར་དགེ་
དཔོན་པོས་ཉེར་མཁོའི་ཤིང་ཆ་མང་པོ་ཕུལ་བར་བརྟེན་ལོ་དེ་ཉིད་ལ་བླ་བྲང་
དང་གྲྭ་ཤག་སོགས་གསར་བཞེངས་ལས་དོན་ཕལ་ཆེར་གྲུབ། འདུལ་བའི་
བཅའ་ཁྲིམས་ གཞི་ བྱས་ ཏེ་ རྒྱ་ལོའི་སྨོན་ལམ་ དང༌ གསུམ་ པའི་སྒྲུབ་མཆོད།
བཞི་བའི་སྨྱུང་གནས། བདུན་པའི་མཆོད་ པ། བརྒྱད་ པའི་སྒྲུབ་ཆེན།
བཅུ་བའི་ལྔ་མཆོད། བོད་ལོའི་གཏོར་སྒྲུབ་དང་ལྕགས་མཁར་ཆེན་མོ་བཅས་
འཇམ་མགོན་བླ་མའི་མདོ་སྔགས་ཟུང་འབྲེལ་གྱི་བསྟན་པའི་ཕྱག་བཞེས་ཐམས་
ཅད་བཙུགས། རྗེ་འདི་ལ་ གསུང་རྩོམ་ ཡང་ པོད་ གཉིས་ ཙམ་ བཞུགས།
མཐར་སྐུ་དངོས་ཀྱི་གདུལ་བྱ་རྫོགས་པ་ན་ཆུ་བྱ་སྟེ་སྤྱི་ལོ1933ལོའི་ཧོར་ཟླ་བཞི་
བའི་ཚེས་བཅོ་ལྔ་ཉིན་དགོངས་པ་ཆོས་དབྱིངས་སུ་ཐིམ།
ཁོང་ཚང་སྐུ་འདས་རྗེས་དགོན་འདི་རྣལ་འབྱོར་གྱི་དབང་ཕྱུག་ཆེན་པོ་
རྗེ་ བཙུན་བློ་ བཟང་ འོད་ཟེར་དང་ རྗེ་བཙུན་འཇམ་ དབྱངས་ འཕྲིན་ལས་
དགེ་རྒན་ སྐུ་ བར་བ། ཨ་ལགས་དཀར་ རིལ། ཨ་ལགས་ སོ་ མ། ཨ་
ལགས་ཞབས་དྲུང་། ཨ་ལགས་ཐུབ་བཟང་བཅས་ཀྱིས་བསྐྱངས་པ་ཡིན་ལ།
དགེ་རྒན་སྐུ་བར་བའི་རིང་ལ་དགེ་བའི་བཤེས་གཉེན་ཐོ་རྒྱའི་རྒྱ་མཚོས་ཀུན་



·390，
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
མཁྱེན་སྒོ་མང་ཡིག་ཆའི་སྟེང་ནས་དགོན་འདི་ལ་མཚན་ཉིད་ཀྱི་སྲོལ་བཙུགས་པ་
དང་། རྗེ་འཇམ་དབྱངས་འཕྲིན་ལས་ཀྱིས་འདུ་ཁང་རྒྱ་བསྐྱེད་པ་སོགས་
བསྟན་འགྲོར་ཕན་པའི་ལས་བཟང་མང་པོ་བསྒྲུབས།
རྭ་རྒྱའི་སྐུ་ལོའི་སྐུ་ཕྲེང་གཉིས་པ་ མཆོག་སྤྲུལ་ཐུབ་བསྟན་བློ་བཟང་
བྱམས་པ་འཕྲིན་ལས་རྒྱ་མཚོ་ནི། ཤིང་ཁྱི་སྟེ་སྤྱི་ལོ1934ལོར་བདུད་ཤུལ་
ཡག་མོའི་ཚེ་འབུམ་རྒྱལ་ དང་ ཨ་ མ་ ཀ་ ཐོ་གཉིས་ཀྱི་སྲས་སུ་འཁྲུངས་ཤིང་།
ཤིང་བཟའ་པཎྜི་ཏ་བློ་བཟང་བསྟན་པའི་དབང་ཕྱུག་ཚུལ་ཁྲིམས་ཕུན་ཚོགས་
མཆོག་གིས་རྭ་རྒྱ་སྐུ་ལོའི་ཡང་སྲིད་དུ་ངོས་འཛིན་གནང་ཞིང་ཐུགས་ཐག་བཅད་
དེ་ཁྲི་སར་བཀོད། སྐྱབས་རྗེ་ཐར་ཤུལ་རིན་པོ་ཆེ་དགེ་ལེགས་དབང་ཕྱུག་
ཆོས་སྐྱོང་རྒྱ་མཚོའི་མདུན་ནས་རབ་བྱུང་བསྒྲུབས། དགུང་ལོ་བཅུ་དྲུག་སྟེང་
ཀླུ་ཚང་དགོན་པར་ཕེབས་ནས་སྨྲ་བའི་སེང་ཆེན་རྗེ་ལྷ་ སྡེ་བ་ཡེ་ཤེས་རྒྱ་མཚོ་
སོགས་ཡོངས་འཛིན་མཁས་པ་མང་པོ་བསྟེན་ནས་མདོ་སྔགས་རིག་གནས་ཀུན་
ལ་སློབ་གཉེར་གནང་། ཐར་ཤུལ་དགོན་དུ་བསྡུས་གྲྭའི་འཆད་ཉན་སྤེལ་ཞིང་
སྒྲོལ་འདོན་བཙུགས། འདུ་ཁང་ཀླད་དུ་གསེར་ནག་ གི་རྒྱལ་མཚན་དང་
གསེར་ཏོག་ཆོས་འཁོར། རི་དྭགས་ཕོ་མོ་དང་བཅས་པ་ལེགས་པར་བསྐྲུན་
ཞིང་འདུ་ཁང་རྒྱ་བསྐྱེད་ཀྱི་ལས་འགན་ཕྲག་ཏུ་བཞེས་པ་སོགས་དགོན་པའི་རྟེན་
བཞེངས་དང་དགེ་འདུན་གནས་མལ་ལ་སེམས་ཁུར་དང་བླང་གིས་ལེགས་པར་
བསྐྱངས་མཐར། ས་ཁྱི་ལོའི་ཆོས་ལུགས་བཅོས་བསྒྱུར་གྱི་དུས་ཟིང་ནང་སྐུ་མྱ་
ངན་ལས་འདས། དུས་དེར་དགོན་པ་འདི་ལ་འདུ་ཁང་གཅིག་དང་བླ་བྲང་
ལྔ། གྲྭ་ཤག་བརྒྱ་དང་གྱ་ལྔ། བླ་མ་ལྔ། གྲྭ་པ་རྒན་གཞོན་བསྡོམས་པས་
ཉིས་བརྒྱ་ལྷག་བཞུགས་ཤིང་། རྟེན་གྱི་གཙོ་བོ་ལ་ཆོས་རྗེ་དོན་གྲུབ་རིན་ཆེན་



གུང་ཧོ་ཐར་ཤུལ་དགོན་བཤད་སྒྲུབ་རབ་བརྟན་གླིང༌། ་391 ་
གྱི་དབུ་ཞྭ་དང་རྗེ་སྟོང་སྐུ། ཐུབ་པ་རྡོར་ལྡན་མ། སིནྡྲི་ལངྐའི་སྡོང་བོ་
གཟུངས་གཞུག་ཏུ་གྲུབ་པའི་རྣལ་འབྱོར་མ་དང་དུར་བདག་གི་འདྲ་སྐུ་ལི་མ།
གོས་སྐུ་ཆེན་མོ། བཀའ་བསྟན་འགྱུར་ཚར་བདུན། རིས་མེད་མཁས་པའི་
གསུང་འབུམ་སྣ་ཚོགས་པོད་དྲུག་བརྒྱ་ལས་བརྒལ་བ་བཞུགས། དེ་མིན་ད་
དུང་རྗེ་བྱམས་པ་བཟང་པོའི་སྐུ་གདུང་དངུལ་དཀར་མཆོད་རྟེན་གཞུ་འདོམ་
གང་ཅན་དང་རྗེ་ཡབ་སྲས་གསུམ་དང་གནས་བརྟན་བཅུ་དྲུག་སོགས་བླ་མ་ཡི་
དམ་གྱི་སྨན་སྐུ་གང་མང་དང་། གྱོན་ཐང་ཆེ་ཆུང་ཞེ་གསུམ་སོགས་སྐུ་གསུང་
ཐུགས་ཀྱི་རྟེན་འགངས་ཆེན་གྱིས་དགོན་སྡེ་འདི་ལ་གཟི་བརྗིད་དང་བྱིན་རླབས་
བསྣན་ཡོད་མོད། རིག་གནས་གསར་བརྗེའི་དུས་སྐབས་སུ་འབྱུང་བཞིའི་
ཁམས་སུ་ཐིམ་སོང་བས་ཤིན་ཏུ་ཕངས། ཏང་གི་སྐབས་བཅུ་གཅིག་པའི་ཀྲུང་
ཨུ་ཚང་འཛོམས་གྲོས་ཚོགས་ཐེངས་གསུམ་པའི་རྗེས་སུ། ཆོས་ལུགས་དད་
མོས་རང་དབང་གི་སྲིད་ཇུས་ཀྱི་ཉིན་བྱེད་ཟེར་བརྒྱ་ས་གནས་ཡོངས་སུ་ཕྱོགས་
མེད་དུ་འཕྲོས་པར་བརྟེན། བསྟན་པ་ཡང་དར་གྱི་དབུ་གསར་དུ་བརྙེས་པ་
དང་གོང་རིམ་སྲིད་གཞུང་གིས་ཆུ་ཁྱི་སྟེ་སྤྱི་ལོ1982ལོའི་ཟླ་ལྔ་བར་དགོན་པ་
འདིའི་ཆོས་སྒོ་ཕྱེ་ཆོག་པའི་ཆོག་མཆན་བཀོད་པས། རྒྱ་ཆེ་བའི་དད་ལྡན་
མང་ཚོགས་རྣམས་དགའ་དད་སྤྲོ་གསུམ་འཕེལ་བའི་ངང་དགོན་པ་སླར་གསོའི་
ལས་ལ་རེམ། དགོན་སྡེའི་ཕྱི་ནང་གི་བཀོད་པ་ཐམས་ཅད་ཆར་རྗེས་ཀྱི་མྱུ་གུ་
ལྟར་སླར་ཡང་རྒྱས། ཁྱད་པར་སྙིགས་མའི་དུས་སུ་བསྟན་འགྲོར་ཐུགས་
བསྐྱེད་ཀྱི་མཐུ་གཅིག་ཏུ་སྨིན་པའི་རྣམ་འདྲེན་དམ་པ་སྐྱབས་རྗེ་ཐར་ཤུལ་རིན་
པོ་ཆེ་དང་སྐུ་འབུམ་དགེ་བཤེས་རྣམས་ཀྱི་བཀའ་དྲིན་ཆེན་པོ་ལ་བརྟེན་ནས།
ད་ལྟ་འདུ་ཁང་དང་བྱམས་ཁང་། རུང་ཁང་། བླ་བྲང་ལྔ། གྲྭ་ཤག་ཉི་ཤུ།



，392 ་
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
མཆོད་རྟེན་བརྒྱད་བཅས་ཡོངས་སུ་གྲུབ་པ་དང་དགེ་འདུན་པ་བདུན་བཅུ་ལྷག་
ཡོད། འཚོ་བའི་མཐུན་རྐྱེན་ལ་དགོན་པ་གཞུང་དུ་ནོར་གནག་བརྒྱད་ཅུ་དང་
རྟ་བཅུ་བཞི། སྡོང་ར་མུའུ་བཅོ་ལྔ། རྩྭ་ས་མུའུ་བརྒྱད་བརྒྱ་སོགས་ཡོད།
ད་ལྟ་ཆོས་སྲིད་ཟུང་གི་བགྱི་བ་མཐའ་དག་ཡར་ལྡན་དུ་མཆིས་སོ། །
ཇོ་སྐོར་དགོན་དགེ་ལྡན་ཐེག་ཆེན་ཆོས་འཁོར་གླིང་།
ཇོ་སྐོར་མཛོ་མོ་ལུང་དགོན་པའམ་དགེ་ལྡན་ཐེག་ཆེན་ཆོས་འཁོར་གླིང་
ནི་ཆབ་ཆ་གྲོང་བརྡལ་གྱི་ནུབ་ཕྱོགས་སུ་སྤྱི་ལེ་དོན་གཉིས་ཀྱི་མཚམས་ཏེ། ལོ་
ཡས་གསེར་གཞུང་རིང་མོའི་ཉིན་གྱི་མཛོ་མོ་ལུང་ཞེས་པའི་གནས་མཆོག་དེར་
ཆགས་ཡོད་ཅིང་། ཐོག་མར་ཇོ་སྐོར་སྤྱི་བའི་དབུ་མཛད་མཁར་བྱམས་སོགས་
ཨ་ཁུ་འགས་གསོལ་བ་ནན་གྱིས་བཏབ་པ་ལ་བརྟེན་ནས། མོག་ཀྱུ་མཁན་
ཆེན་འཇམ་དབྱངས་རྒྱ་མཚོས་ཆུ་རྟ་སྟེ་སྤྱི་ལོ1702ལོར་ཇོ་སྐོར་སྤྱི་བ་དེར
“ ཐེག་ཆེན་ཆོས་འཁོར་གླིང”ཞེས་མཚན་གསོལ་བ་དང་གཞི་གསུམ་ཉམས་
ལེན་གྱི་ཞལ་བཀོད་དང་བཀའ་ཆོས་མང་དུ་པ།ནང་། དེ་ནས་བཟུང་ཇོ་སྐོར་
དགོན་ཐེག་ཆེན་ཆོས་འཁོར་གླིང་དེ་གུར་སྒར་བྱས་ཏེ། བྲག་དཀར་རྫ་
འདབས་སོགས་དབེན་གནས་གང་མང་དུ་གནས་གཞི་ངེས་མེད་ཀྱིས་བཞུགས།
དེ་དུས་གྲྭ་གྲངས་ཉི་ཤུ་ལྷག་ཡོད་ཅིང་མ་ཎི་དུང་ཕྱུར་བཅུ་དྲུག་བཏོན་ཟེར་ལ།
ཐུགས་རྗེ་ཆེན་པོའི་ཐང་ག་བྱིན་ཅན་ཞིག་ཀྱང་བཞེངས་ཡོད་སྐད། དེ་ནས་
འབའ་ཡི་གད་པ་སུམ་མདོ་དང་མཐའ་སྨད་ཞོལ་མ། ཆུ་བཀྲ་ཤིས། ད་
ལྟའི་འབུམ་ལུང་དགོན་ཤུལ། ལོ་དྲིས་བཅས་ནས་གུར་སྒར་གྱི་ཚུལ་དུ་བསྡད།
སྨྱུང་གནས་སྲུང་མཁན་དང་འཇིགས་བྱེད་བསྙེན་ཆེན་ལ་བཞུགས་མཁན་མང་



གུང་ཧོ་ཇོ་སྐོར་དགོན་དགེ་ལྡན་ཐེག་ཆེན་ཆོས་འཁོར་གླིང་། ་393 ·
དུ་བྱུང་། འདུ་ཁང་ཚོགས་སྦྱིས་གླིང་བརྒྱད་མ་གསེར་ཏོག་ཅན་ཞེས་གྲགས་
ཆེ། སྐུའི་རྟེན་ལ་གདུགས་དཀར་དང་མགོན་པོ་ཕྱག་དྲུག་པ། དགའ་ལྡན་
ལྷ་བརྒྱ་མའི་ཐང་ག་སོགས་མང་ཙམ་བཞེངས་ཡོད་ལ། དབུས་ཡུལ་ནས་
དཔལ་ལྡན་ལྷ་མོའི་སྐུ་བྱིན་ཅན་དང་ཐུབ་པ་རྡོར་ལྡན་མ། རྗེ་སྐུ་དང་པཎྜི་ཏ་
སྨྲི་ཏིའི་ཕྱག་ཚ། ཐང་སྟོང་རྒྱལ་པོའི་འདྲ་སྐུ་སོགས་རྟེན་སྣ་གང་མང་ སྔ་
གཞུག་ཏུ་གདན་དྲངས་ཏེ་རང་དགོན་པའི་རྟེན་གྲས་སུ་ཕུལ། དེ་མིན་ཨ་ཁུ་
ཚོས་མ་ཎི་ཆུ་འཁོར་དང་འབུམ་ཁང་མང་པོ་གང་སར་བཞེངས། ལྕགས་སྦྲེལ་
ཏེ་སྤྱི་ལོ1860ལོར་མོག་ཀྱཱ་སྐུ་ཕྲེང་བཞི་བ་རྗེ་འཇམ་དབྱངས་བསྟན་པའི་
དབང་ཕྱུག་མཆོག་ལོ་དྲིས་ལ་ཕེབས་ནས་སྔར་གྱི་གུར་སྒར་ཁང་དགོན་ལ་བསྒྱུར་
རྒྱུ་དང་། དགོན་ས་བཟང་པོ་ཞིག་བཙལ་དགོས་པའི་ཐུགས་བཀོད་གནང་
ཞིང་དགོན་པའི་ནང་ཁྲིམས་ལ་དག་ཐེར་མཛད། དེ་ནས་ཅུང་མ་འགོར་བར་
སྐུ་མྱ་ངན་ལས་འདས། དགུང་གྲངས་སོ་བདུན་བཞེས་ཡོད། ཆུ་བྱ་སྟེ་སྤྱི་
ལོ1873ལོ་དང་མེ་གླང་སྟེ་སྤྱི་ལོ1877ལོ་གང་རུང་ཞིག་ལ་སྐུ་རྗེས་མ་འཇམ་
དབྱངས་དགེ་བ་དཔལ་གྱིས་སྐུ་གོང་མའི་ཐུགས་བཞེད་ལྟར། ཐེག་ཆེན་ཆོས་
འཁོར་གླིང་འདི་ལོ་དྲིས་ནས་མཛོ་མོ་ལུང་དུ་དགོན་གནས་སྤོས་ཤིང་དངོས་སུ་
ཁང་དགོན་དུ་བསྒྱུར། དེ་དུས་ཀྱི་འཚོ་བྱེད་གཞོན་ནུ་གཉིས་པ་ ཤ་ཉེ་སྨན་
རྒན་དང་ཀུན་སྤངས་པ་བློ་བཟང་། བྱིངས་འདྲེན་གྲགས་པ་ སོགས་ ལྷག་
བསམ་དཀར་བའི་དགེ་འདུན་དུ་མའི་འབད་བརྩོན་དང་བསྟན་པའི་སྦྱིན་
བདག་རྣམས་ཀྱི་མཐུན་རྐྱེན་སོགས་སྒོ་དུ་མར་བརྟེན། འདུ་ཁང་ཐད་དུ་སྤྱན་
གསུམ་དང་ཐུར་དུགྱོན་བཞི་ཡོད་པ་སྐུ་གསུང་ཐུགས་རྟེན་དང་བཅས་པ་བསྐྱར་
བཞེངས་ལེགས་གྲུབ་བྱུང་ལ་གྲྭ་ཤག་ཀྱང་བཅུ་ཙམ་བསྐྲུན། དེ་ནས་བཟུང་



：394：
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
རིམ་གྱིས་ འཕེལ་ རྒྱུས་ བྱུང༌ སྟེ་ ལྕགས་ སྟག་ སྟེ་ སྤྱི་ ལོ1950ལོའི་ སྐབས་ སུ།
དགོན་འདིར་གྲྭ་ཤག་དྲུག་ཅུ་ལྷག་དང་གྲྭ་གྲངས་ཉིས་བརྒྱ་བཅོ་ལྔ་ལྷག་ ཏུ་
སླེབས། དེ་དུས་སྔར་གྱི་འདུ་ཁང་དུ་དགེ་འདུན་ངང་མོའི་ཁྱུ་ཚོགས་ཤོང་
དཀའ་བ་བྱུང་བས། ཤིང་རྟ་སྟེ་སྤྱི་ལོ1954ལོར་ངང་རོང་སྤྲུལ་པའི་སྐུ་
འཇམ་དབྱངས་མཁྱེན་རབ་རྒྱ་མཚོ(1902-1958) དགོན་འདིར་ཕེབས་
པའི་ཐོག་དྲངས། ཁྲི་རིན་པོ་ཆེ་འཇིགས་མེད་ཚུལ་ཁྲིམས་རྒྱ་མཚོ་དང་དགེ་
བའི་བཤེས་གཉེན་བླ་བྲང་བརྩོན་འགྲུས་ཚང་། ཞབས་དྲུང་བློ་བཟང་ཚུལ་
ཁྲིམས་རྒྱ་མཚོ། དགེ་ལེགས་ལུང་རྟོགས་མཁས་མཆོག་རྒྱ་མཚོ་བཅས་ཀྱི་
ཐུགས་བཀོད་བཞིན། ཇོ་སྐོར་ཡོན་ཏན་དང་བདུད་ཤུལ་འཇམ་དབྱངས།
ཇོ་སྐོར་ཆོས་འཛིན་སོགས་ལས་དཔོན་དང་རི་མང་ཡར་འཕེལ་སོགས་གཉེར་བ་
བརྒྱད་ཀྱིས་ འགན་ བཞེས་ ཧུར་ ཐོག་ ལ་ བརྟེན་ ནས། མེ་ བྱ་ སྟེ་ སྤྱི་ ལོ་
1957ལོའི་བར་ལོ་ངོ་གསུམ་གྱི་རིང་སྔར་གྱི་འདུ་ཁང་རྒྱ་བསྐྱེད་དེ་ཐད་སྤྱན་ལྔ་
དང་ཐུར་གྱན་བདུན་ཡོད་ པ་ སྐུ་གསུང་ཐུགས་ རྟེན་དང་ བཅས་ པ་ བསྐྱར་
བཞེངས་ལེགས་གྲུབ་བྱུང་ཞིང་ཟང་ཟིང་གི་དགའ་སྟོན་རྒྱ་ཆེར་བཤམས། ས་
ཁྱི་ལོའི་སྐབས་སུ་དགོན་པ་གཞུང་ལ་རྟ་བརྒྱ་ང་གསུམ་དང་ནོར་ཆིག་སྟོང་ཉིས་
བརྒྱ་སུམ་ཅུ། ལུག་ལྔ་སྟོང་དྲུག་བརྒྱ་བདུན་ཅུ་ལྷག་ཡོད་པར་བཤད་ཀྱང་།
ཆོས་ལུགས་བཅོས་བསྒྱུར་ཁྲོད་ཚང་མ་ཆུད་ཟོས་སུ་སོང་བར་མ་ཟད། དགོན་
པའི་རྟེན་དང་བརྟེན་པ་ཀུན་ལའང་གཏོར་བཤིག་ཚད་མེད་ཐེབས། ཡིན་
ནའང་ཏང་གི་སྐབས་བཅུ་གཅིག་པའི་ཚང་འཛོམས་གྲོས་ཚོགས་ཐེངས་གསུམ་
པའི་ཚུན་དུ། ཆོས་ལུགས་དད་མོས་རང་དབང་གི་སྲིད་ཇུས་ཀྱི་འོད་ཟེར་
ལྗོངས་འདིར་འཕྲོས་ཏེ་རྙོག་ཟིང་དྲང་བཅོས་བྱས་པ་ བརྒྱུད། དད་ལྡན་



གུང་ཧོ་རྫོ་སྐོར་དགོན་དགེ་ལྡན་ཐེག་ཆེན་ཆོས་འཁོར་གླིང༌།
· 395 ，
རྣམས་ལ་ཆོས་དད་ཀྱི་སྐལ་བ་བཟང་པོ་ཡང་བསྐྱར་ཐོབ་སྟེ། ཆུ་ཁྱི་སྟེ་སྤྱི་ལོ
1982ལོའི་ཟླ་བཅུ་བར་མཚོ་ལྷོ་ཁུལ་ཏང་ཨུས་དངོས་སུ་ཆོས་སྒོ་ཕྱེ་ཆོག་པའི་
ཆོག་མཆན་བཀོད་པས་དགོན་གྲོང་གི་ལས་སྣེ་རྣམས་ཀྱི་ཧུར་བརྩོན་ལ་བརྟེན་
ནས། དགོན་འདིར་ཐུབ་བསྟན་ཡང་དར་གྱི་ཆོས་སྒོ་རྒྱ་ ཆེར་ཕྱེ་བ་ཡིན།
ལོ་ཤས་རིང་དགོན་འདིའི་འདུ་ཁང་དང་ནང་ཆེན་གྲྭ་ཤག་སོགས་སླར་ཡང་
བཞེངས་ཡོད་ལ། མིག་སྔར་ གྲྭ་ ཤག་གོ་ལྔ་དང་ གྲྭ་ པ་བརྒྱ་ལྷག་བཞུགས།
འདུ་ཁང་ཐད་དུ་སྤྱན་ལྔ་དང་ཐུར་དུ་གྱོན་བདུན་ཡོད་པ་དབྱིབས་སྔོན་ཆད་
དང་འདྲ་ བ་ ཞིག་ བཞེངས་ཡོད་ པ་དང་རྟེན་ བཞེངས་ཀྱང་སྔར་ལས་ ལྷག་
དེར་མ་ཟད་ ད་དུང༌ བྱམས་ཁང་གྱན་གསུམ་ མ་ དང་བླ་ མའི་ ནང་ ཆེན་ལྔ་
བཞེངས་ཡོད། གྲུབ་མཐའ་ནི་སྔར་བཞིན་ཞྭ་སེར་ཅོད་པན་འཆང་བའི་རིང་
ལུགས་དཔལ་མཉམ་མེད་རི་བོ་དགེ་ལྡན་པ་འཛིན་བཞིན་ཡོད་དོ། །
ཆོས་ཐོག་གི་འདོན་རིམ་སྐོར་ནི་དགེ་ལུགས་པའི་གྲུབ་མཐའ་སྤྱི་ལྟར་
དང་། བྱེ་བྲག་ཆོས་ཐོག་ཉིན་སུམ་ཅུ་ལྷག་དང་ཆོས་གྲྭ་ཉིན་བརྒྱ། དབྱར་
གནས་ཉིན་བཞི་བཅུ་ཞེ་ལྔ་ཡིན། གཞན་ཡང་གངས་རིའི་ལྗོངས་འདིའི་བླ་
ཆེན་མཁས་གྲུབ་མང་པོ་ཞིག་གིས་དགོན་གནས་འདིའི་ཁོར་ཡུག་དང་བཅས་
པར་ཞབས་ཀྱིས་བཅགས་ཤིང་བྱིན་གྱིས་བརླབས་མྱོང་སྟེ། ལྕགས་སྟག་སྟེ་སྤྱི་
ལོ1951ལོར་ཀུན་གཟིགས་སྣང་བ་མཐའ་ཡས་པཎ་ཆེན་སྐུ་ཕྲེང་བཅུ་བ་རྗེ་
བཙུན་བློ་བཟང་འཕྲིན་ལས་ལྷུན་གྲུབ་ཆོས་ཀྱི་རྒྱལ་མཚན་མཆོག་ལྷ་ལྡན་ཡུལ་
ནས་མདོ་སྨད་དུ་ ཕེབས་པ་དང་། ཇོ་སྐོར་དགོན་འདིར་ཁོང་གི་མཚན་
ཞབས་པ་བླ་བྲང་དགེ་བཤེས་བརྩོན་འགྲུས་ཚང་བཞུགས་ཡོད་པའི་འབྲེལ་གྱིས།
རིན་པོ་ཆེ་མཆོག་དགོན་སྡེ་འདིར་ཕེབས་ནས་ཉིན་བདུན་ལ་བཞུགས་ཤིང་སྣེ་



：396： མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ལེན་བསུ་སྟོན་རྒྱ་ཆེར་མཛད། རྗེ་ཉིད་ནས་དགེ་འདུན་གྱི་སྡེ་ལ་ཉིན་སྐྱོང་
གཅིག་གི་བསྙེན་བཀུར་ཕུན་སུམ་ཚོགས་པ་དང་དགེ་འདུན་རེ་ལ་སྐུ་འགྱེད་ཕུལ།
དེར་མ་ཟད་རྗེ་ཉིད་ཀྱིས་དགེ་འདུན་འདུས་པའི་ཚོགས་ལ་ཆོས་འཁོར་བསྐོར་
ཞིང་བསྔོ་སྨོན་ཡང་དག་མཛད་དོ། ། ཆུ་འབྲུག་སྟེ་སྤྱི་ལོ1952ལོར་རིས་
མེད་འགྲོ་བ་ཡོངས་ཀྱི་མགོན་སྐྱབས་ཆེན་པོ་ཨ་རོལ་རྡོ་རྗེ་འཆང་བློ་བཟང་ལུང་
རྟོགས་བསྟན་པའི་རྒྱལ་མཚན་མཆོག་དགོན་འདིར་ཕེབས་ཏེ་བཀའ་ཆོས་མང་
དུ་བསྩལ། གཞན་ཡང་ཐར་ཤུལ་རྡོ་རྗེ་འཆང་དགེ་ལེགས་དབང་ཕྱུག་ཆོས་
སྐྱོང་རྒྱ་མཚོ་དང་རྗེ་ཞྭ་དམར་པ་བློ་བཟང་བཤད་སྒྲུབ་བསྟན་འཛིན་རྒྱ་མཚོ་
དཔལ་བཟང་པོ་བཅས་ཀྱང་སྔ་གཞུག་ཏུ་རིམ་པར་དགོན་འདིར་ཕེབས་ནས་སྐྱེ་
བོའི་ཁྲོམ་ཚོགས་མང་པོར་ཕྱག་དབང་དང་འདོད་ཆོས་ཀྱི་ཆར་ཕབ་སྟེ་འདིར་
འཁོད་འགྲོ་བ་རྣམས་སྨིན་གྲོལ་གྱི་ལམ་ལ་བཀོད་དོ། །
ཇོ་སྐོར་ དགོན་ འདིར་ དྲིན་ གྱིས་ བསྐྱངས་ པའི་བླ་ མ་ ཁྲི་ རིན་ པོ་ ཆེ་
འཇིགས་མེད་ཚུལ་ཁྲིམས་རྒྱ་མཚོ་དཔལ་བཟང་པོ་ནི། རབ་བྱུང་བཅོ་ལྔ་པའི་
ཆུ་འབྲུག་སྟེ་སྤྱི་ལོ1892ལོར་གཙང་མྱང་སྟོད་དུ་ཡང་ ཀརྨ་རྡོ་རྗེ་དང་ཡུམ་
འབྲུག་མོ་སྐྱིད་གཉིས་ཀྱི་སྲས་སུ་སྐུ་འཁྲུངས་ཤིང་། ཆུང་དུས་ནས་ལྷན་སྐྱེས་
རིག་པ་ཤིན་ཏུ་རྣོ་བས་ཡབ་ཀྱི་དྲུང་ནས་ཡི་གེ་འབྲི་ཀློག་སོགས་ཚེགས་མེད་དུ་
མཁྱེན། ཅུང་ནར་སོན་པ་ན་སྐུ་གེགས་ལ་བརྟེན་ནས་བླ་མས་མཚོ་སྔོན་
ཕྱོགས་འདིར་མངགས། དགུང་ལོ་བརྒྱད་ཀྱི་སྟེང་རྗེ་ཞྭ་དམར་པཎྜི་ཏ་དགེ་
འདུན་བསྟན་འཛིན་ རྒྱུ་མཚོ་ལས་ རབ་བྱུང་ གི་ སྡོམ་པ་བཞེས་ཏེ་ མཚན་ལ་
འཇིགས་མེད་ཚུལ་ཁྲིམས་རྒྱ་མཚོ་ཞེས་གསོལ། དགུང་ལོ་བཅུ་བདུན་པ་ས་
སྤྲེལ་སྟེ་སྤྱི་ལོ1908ལོར་མཁས་གྲུབ་བྱེ་བའི་བསྟི་གནས་དྷི ཚ་བཀྲ་ཤིས་ཆོས་



གུང་ཧོ་ཇོ་སྐོར་དགོན་དགེ་ལྡན་ཐེག་ཆེན་ཆོས་འཁོར་གླིང་། ་397་
སྡིངས་སུ་སློབ་གཉེར་ལ་བྱོན་ཏེ་རྗེ་ཞྭ་དམར་པ་དང་དགེ་བཤེས་གྲགས་པ་དེར་
རྒྱས། ལྷ་སྡེ་ཨ་ཁུ་རིན་པོ་ཆེ་སོགས་མཁས་དབང་དུ་མའི་ཞབས་པད་ཚུལ་
བཞིན་བསྟེན་ཏེ་གཞུང་ལུགས་ཀུན་ལ་མཐར་ཕྱིན་པར་སྦྱངས། དགུང་ལོ་
ཉེར་ལྔ་བ་མེ་འབྲུག་སྟེ་སྤྱི་ལོ1916ལོར་ཕྱིར་གདན་སར་ཕེབས་ཏེ་ཁྲི་འགན་
བཞེས། དགུང་ལོ་སོ་ལྔ་བཞེས་སྐབས་དགོན་ཕྱི་ནང་གི་གྲྭ་པ་མང་པོར་རང་
བྱུང་དང་བསྙེན་རྫོགས་ཀྱི་སྡོམ་པ་བསྩལ་ཏེ་བསྟན་པའི་བསླབ་གཞི་ལ་བཀོད༔
གཞན་སྔ་ཕྱིར་རབ་བྱུང་བསྙེན་རྫོགས་ཀྱི་སྡོམ་པ་དང་དབང་ལུང་རྗེས་གསུམ་
གནང་བ་བགྲང་ལས་འདས། སྔ་ཕྱིར་ལོ་སུམ་ཅུ་ལྷག་ཏུ་ཁྲི་བར་བཞུགས།
མཐར་དགུང་གྲངས་རེ་བརྒྱད་པ་ས་ཕག་ སྟེ་སྤྱི་ལོ1959ལོར་སྐུ་གཤེགས།
རྗེ་འདིའི་སྐུ་ཕྲེང་ཐོག་མ་ནི་གཙང་བཀྲ་ཤིས་ལྷུན་པོའི་ཁྲི་རབས་བཅོ་ལྔ་བ་མྱང་
སྟོད་དམ་ཆོས་ཡར་འཕེལ་ཟེར་བ་དེ་ཡིན། གཉིས་པ་བཀའ་ཚབ་ཆོས་ཀྱི་ཉི་
མའོ། ། དེ་ནས་རིམ་པར་མ་ངེས་ཀྱང་དགུ་བ་རྗེ་ཨ་བྷའི་མཚན་ཅན་དང་
བཅུ་བ་རབ་འབྱོར་སྨྲ་བ་སྐལ་བཟང་ཡེ་ཤེས་གྲགས་པ་ཡིན་ཏེ། རབ་བྱུང་
བཅུ་དྲུག་པའི་ལྕགས་གླང་སྟེ་སྤྱི་ལོ1961ལོར་བདུད་ཤུལ་ཨ་རིག་ཏུ་ཡབ་མ་ཐོ་
དང་ཡུམ་ཀ་ཡེ་གཉིས་ཀྱི་སྲས་སུ་སྐུ་འཁྲུངས། དགུང་ལོ་བརྒྱད་ཀྱི་ཐོག་ཀུན་
སྤངས་པ་ཆེན་པོ་ཨ་རིག་ཕུན་ཚོགས་རྒྱ་མཚོ་དགེ་རྒན་དུ་བསྟེན་ནས་ཀློག་དང་
འདོན་ཆ་ཕལ་ཆེར་བསླབས། དགུང་གྲངས་བཅོ་བརྒྱད་པ་ས་རྟ་སྟེ་སྤྱི་ལོ
1978ལོར་རྗེ་བཙུན་ཡེ་ཤེས་རྒྱ་མཚོ་དཔལ་བཟང་པོ་ལས་རབ་བྱུང་གི་སྡོམ་པ་
བཞེས། མཚན་ལ་སྐལ་བཟང་ཡེ་ཤེས་གྲགས་པ་གསོལ། དགུང་ལོ་ཉེར་
གཅིག་པར་རབ་བྱུང་གི་བླ་མའི་མདུན་དུ་བསྙེན་རྫོགས་ཀྱི་སྡོམ་པ་མནོས་ཤིང་
དྷི ཚ་དགོན་དུ་སློབ་གཉེར་མཛད། དགེ་བའི་བཤེས་གཉེན་ཆེན་པོ་རྨོག་རུ་



·398，
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ཀུན་སྤངས་པ་བློ་བཟང་བསྟན་དར་གྱི་མདུན་ནས་བསྡུས་གྲྭ་བློ་རྟགས་དང་
སྐྱབས་རྗེ་ཡེ་ཤེས་མཚན་ཅན་གྱི་མདུན་དུ་འཛིན་གྲྭ་རྫོགས་པའི་བར་སློབ་གཉེར་
དཔྱིས་ཕྱིན་མཛད། དགུང་ལོ་སོ་གཉིས་སྟེང་དགའ་ལྡན་ལྔ་མཆོད་སྐབས་
ཕར་ཕྱིན་དམ་བཅའ་བཞག དགུང་ལོ་སོ་གསུམ་སྟེང་པཎ་ཆེན་བཅུ་བའི་ཚ་
དབོན་གཡུ་སྐྱོང་ཆེ་བ་རིན་པོ་ཆེ་འཇམ་དབྱངས་དགེ་འདུན་རྒྱ་མཚོ་དཔལ་
བཟང་པོས་རྗེ་འདི་ཉིད་སྐུ་གོང་མ་འཇིགས་མེད་ཚུལ་ཁྲིམས་རྒྱ་མཚོའི་ཡང་སྤྲུལ་
དུ་ངོས་བཟུང་། དགུང་ལོ་སོ་བཞི་བར་ཇོ་སྐོར་དགོན་གྱི་ཁྲི་འགན་བཞེས།
དགུང་ལོ་སོ་ལྔ་བར་དྷི༔ ཚ་བཀྲ་ཤིས་ཆོས་སྡིངས་སུ་བཀའ་རམས་པའི་ཆོ་ལོ་
བསྩལ། སླར་རང་དགོན་ཐེག་ཆེན་ཆོས་འཁོར་གླིང་དུ་ཕེབས་ཏེ། རྒྱུད་སྡེ་
བཞི་དང་རྒྱུན་འཇུག་སོགས་ཀྱི་རྒྱུགས་ལེན་པ་དང་ཉིན་བརྒྱ་ལ་འཆད་ཉན་
བཙུགས། སྒྲིག་ཁྲིམས་དམ་པོར་བཟུང་། དགོན་པའི་ལས་སྣེ་ཡོངས་ཀྱིས་
རྩིས་གཉེར་དང་དངུལ་སོགས་ཀྱི་གྲངས་ལ་ཞིབ་རྩིས་བྱས་ཏེ་གྲྭ་མང་ལ་ཁྱབ་
བསྒྲགས་དང་མནའ་བསྐྱལ་དུ་འཇུག་པའི་ཕྱག་སྲོལ་བཟང་པོ་བཙུགས་པ་ད་
ལྟའང་མ་ཉམས་པར་ལག་བསྟར་བྱེད་བཞིན་ཡོད།
གཞན་ཨ་ལགས་ཀ་རིང་ཚང་གི་སྐུ་ཐོག་དང་པོ་ནི་ལུང་རིགས་སྨྲ་བའི་
དབང་པོ་མོག་ཀྱུ་མཁན་ཆེན་འཇམ་དབྱངས་རྒྱ་མཚོའི་ཁུ་བོ་རིག་གནས་ལ་
མཁས་ཤིང་དྲག་སྔགས་ལ་ཚུལ་ཐོན་པ་བོད་ཚའི་ཆོས་གྲགས་རྒྱ་མཚོ་ཞེས་པ་དེ་
ཡིན། དེའི་ཡང་སྲིད་བརྒྱད་པ་རྗེ་བློ་བཟང་སྦྱིན་པ་ནི་སྤྱི་ལོ1915ལོར་ཇོ་
སྐོར་བདེ་བར་ཡབ་འཕགས་པ་རྒྱལ་དང་ཡུམ་སྒྲོལ་མ་གཉིས་ཀྱི་སྲས་སུ་འཁྲུངས།
འདི་པས་ ཇོ་སྐོར་དགོན་ལུགས་གཉིས་ཀྱི་བགྱི་བ་ མངོན་པར་མཐོ་བ་དང་།
ཁྱད་པར་དུ་བསྟན་པ་ཡང་དར་གྱི་སྐབས་སུ་དགོན་འདིར་ཐུགས་ཁུར་བློ་ན་



གུང་ཧོ་ཇོ་སྐོར་དགོན་དགེ་ལྡན་ཐེག་ཆེན་ཆོས་འཁོར་གླིང་། 399 ་
མེད་པ་གནང་བ་དང་ཡང་སྙིང་སྐྱབས་རྗེ་ཛོ་སྐོར་རིན་པོ་ཆེའི་ཡང་སྲིད་བཙལ་
འཚོལ་གྱི་བྱ་བ་མཐའ་དག་བདག་གིར་བཞེས་པའི་བཀའ་དྲིན་རྗེས་འཇུག་དག་
གིས་མཁྱེན་པར་བྱའོ། །
ཞབས་དྲུང་རིན་པོ་ཆེའི་སྐུ་ཕྲེང་ཐོག་མ་ནི་བྱིངས་འདྲེན་གྲགས་པའམ་
སྨན་པ་གྲགས་པ་ཡིན་ལ། ཁོང་ནི་ཐེབ་རྒྱུ་སོ་མ་ནས་སྐུ་འཁྲུངས་ཤིང་རྗེས་སུ་
དབུས་སུ་ཕེབས་ཏེ་རང་དགོན་དུ་ཐུབ་པ་རྡོར་ལྡན་མ་དང་རྗེ་སྐུ་དང་སྤྱི་ཏིའི་
ཕྱག་ཚ་གྲུབ་ཆེན་ཐང་སྟོང་རྒྱལ་པོའི་འདྲ་སྐུ་སོགས་རྟེན་བྱིན་ཅན་ མང་པོ་
གདན་དྲངས་ པ་དང་། དགོན་གནས་ལོ་དྲིས་ནས་མཛོ་མོ་ལུང་དུ་སྤོར་
སྐབས་སོགས་ཇོ་སྐོར་དགོན་འདིར་སྐུ་དྲིན་ཆེ་ཞིང་ཕྱག་རྗེས་ཡོད་པར་མངོན།
སྐུ་ཕྲེང་གཉིས་ པ་འཁྱམས་རུའི་དཔོན་ཚང་གི་ཡབ་ རབ་ གསལ་ སྤྱི་ སྲས་སུ་
འཁྲུངས་པ་དང་། སྐུ་འབུམ་ནས་དཔེ་གཟིགས་གནང་ལ་ཞབས་དྲུང་གི་མིང་
བཏགས་ཐོབ། སྐུ་ཕྲེང་གསུམ་པ་ཞབས་དྲུང་བློ་བཟང་ཚུལ་ཁྲིམས་རྒྱུ་མཚོ་ནི་
ཇོ་སྐོར་ཀླུ་ཚང་ནས་ཡབ་དབང་ཆེན་ཐར་དང་ཡུམ་འབྲུག་མོ་སྐྱིད་གཉིས་ཀྱི་
སྲས་སུ་ས་རྟ་སྟེ་སྤྱི་ལོ1918ལོར་འཁྲུངས། དགུང་ལོ་ལྔའི་སྟེང་ཐར་ཤུལ་
རིན་པོ་ཆེ་དགེ་ལེགས་དབང་ཕྱུག་ཆོས་སྐྱོང་རྒྱ་མཚོས་ཞབས་དྲུང་མཆོག་གི་སྤྲུལ་
སྐུར་ངོས་འཛིན་གནང་ཞིང་རབ་བྱུང་དང་བསྙེན་རྫོགས་ཀྱི་སྡོམ་པ་རིམ་པར་
བསྩལ་བ་དང་། བློ་བཟང་ཚུལ་ཁྲིམས་རྒྱ་མཚོ་ཞེས་མཚན་གསོལ། དགུང་
གྲངས་ཉེར་ལྔ་བར་དགོན་འདིའི་ཁྲི་བར་བཞུགས།
རྒྱ་སྐོར་དགེ་ལེགས་ལུང་རྟོགས་མཁས་མཆོག་རྒྱ་མཚོ་ནི་བདུད་ཤུལ་རྒྱ་
སྐོར་ནས་ཡབ་ཁྲོ་ཁོ་དང་ཡུམ་ཀ་ལེ་སྐྱིད་གཉིས་ཀྱི་སྲས་སུ་སྐུ་བལྟམས། ཐར་
ཤུལ་རིན་པོ་ཆེ་ནས་སྐུ་གོང་མའི་ཡང་སྤྲུལ་དུ་ངོས་འཛིན་གནང་ཞིང་ཐུགས་



· 400
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ཐག་བཅད། ཕྱིས་སུ་རབ་བྱུང་དང་བསྙེན་རྫོགས་ཀྱི་སྡོམ་པ་ཡང་རིམ་པར་
གནང་སྟེ་མཚན་ལ་དགེ་ལེགས་ལུང་རྟོགས་མཁས་མཆོག་རྒྱ་མཚོ་གསོལ། རྗེ་
འདི་པས་བླ་བྲང་དགེ་བཤེས་བརྩོན་འགྲུས་ཚང་དགེ་རྒན་དུ་བསྟེན་ནས་མདོ་
སྔགས་ཀྱི་གཞུང་དང་ཐ་སྙད་རིག་གནས་སོགས་ལ་སྦྱངས་པ་གནད་སྨིན་མཛད།
དགུང་ལོ་ཉེར་གཅིག་པར་ཆུ་མིག་ཏུ་བྱོན་ཞིང་ཉེར་གཉིས་ཐོག་འཇིགས་བྱེད་
བསྙེན་ཆེན་ ལ་ བཞུགས། དགུང་ གྲངས་ སོ་ བདུན་ བཞེས་ པའི་ ལོ་ དེར་
གཟུགས་སྐུའི་བཀོད་པ་བསྡུས་སོ། ། རྗེ་འདི་ཉིད་ནི་སྤྲུལ་གཞི་འདིའི་སྐུ་ཕྲེང་
གསུམ་པ་ཡིན་ལ། སྐུ་ཕྲེང་དང་པོ་ནི་འཁྱམས་རུ་ཨ་ཁུ་ཚང་དུ་འབོད་པ་དེ་
ཡིན་ཞིང་། འཁྲུངས་ཡུལ་འཁྱམས་རུའི་ཕག་སྐོར་ཡིན། རབ་བྱུང་དང་
བསྙེན་རྫོགས་ཀྱི་སྡོམ་པ་ ཐར་ཤུལ་རྡོ་རྗེ་འཆང་ནས་བསྩལ། འཇིགས་བྱེད་
བསྙེན་ཆེན་ ལ་ ཐེངས་ གསུམ་ དུ་ བཞུགས། དགུང་ ལོ་ བརྒྱད་ ཅུའི་ ཐོག་
གཤེགས། སྐུ་ཕྲེང་གཉིས་པ་དགེ་ལེགས་རྒྱ་མཚོ་ནི་རྒྱ་བཟའི་སྡོང་ངེ་ནས་
ཡང་ འཇིགས་བྱེད་སྐྱབས་དང་ཡུམ་ཆོས་སྒྲོན་གཉིས་ཀྱི་སྲས་ སུ་ འཁྲུངས།
ཐར་ཤུལ་རིན་པོ་ཆེ་ནས་འཁྱམས་རུ་ཨ་ཁུ་ཚང་གི་སྤྲུལ་སྐུར་ངོས་འཛིན་གནང་།
སྐུ་ཚེ་རིང་བོ་མ་སོང་བར་དགུང་གྲངས་བཅུ་གསུམ་སྟེང་དག་པ་མ་ཁའ་སྤྱོད་དུ་
བ་ཤེགས། །
དེ་ཡང་རང་རེའི་ཇོ་སྐོར་དགོན་འདིར་ཐེག་ཆེན་ཆོས་འཁོར་གླིང་ཞེས་
མཚན་འདོགས་གནང་མཁན་ཏེ། ངང་རོང་བཀྲ་ཤིས་ཆོས་འཕེལ་གླིང་གི་
དགོན་བདག་མོག་ཀྱུ་མཁན་ཆེན་འཇམ་དབྱངས་རྒྱ་མཚོ་ནི། རབ་བྱུང་བཅུ་
གཉིས་པའི་ས་འབྲུག་སྟེ་སྤྱི་ལོ1688ལོར་མྱོག་ལྟ་པདྨ་སྟེང་དུ་ཡབ་བོད་ཚའི་
དགེ་འདུན་སྐྱབས་དང་ཡུམ་པདྨ་སྐྱིད་གཉིས་ཀྱི་སྲས་སུ་འཁྲུངས། ཀོའུ་བ་



གུང་ཧོ་ཇོ་སྐོར་དགོན་དགེ་ལྡན་ཐེག་ཆེན་ཆོས་འཁོར་གླིང་། ： 401 ་
ཆོས་རྒྱ་མཚོའི་སྐྱེ་བ་དྲན། བདེ་ཆེན་ཆོས་རྗེ་བློ་བཟང་བཀྲ་ཤིས་པའི་དྲུང་
ནས་རབ་ ཏུ་ བྱུང་། ཆོས་ གྲྭར་ཞུགས་ ཏེ་ བསྡུས་ ཚད་ གསན་ སྦྱོང་ སྐབས་
དབྱངས་ཅན་མའི་གཟིགས་སྣང་བྱུང་བས་འགྲན་ཟླ་མེད་པའི་ཤེས་རབ་འཕེལ།
དབུས་སུ་བྱོན། སྒོ་མང་དུ་འཛིན་གྲྭ་གཞུང་གསར་ནས་ཞུགས། རྩོད་པ་
ལ་ཤིན་ཏུ་ངར་བོ་བྱུང་། པཎ་ཆེན་སྐུ་ཕྲེང་ལྔ་བ་བློ་བཟང་ཡེ་ཤེས་ལས་བསྙེན་
རྫོགས་ཞུས། ཞོག་དོན་ཡོད་མཁས་གྲུབ་དང་འཇམ་དབྱངས་བདེ་བའི་རྡོ་རྗེ་
སོགས་དགེ་རྒན་དུ་བསྟེན། ཁྲི་ཆེན་དགེ་འདུན་ཕུན་ཚོགས་དེ་དུས་རྒྱུད་སྨད་
མཁན་པོ་ཡིན་པས་ཁོང་གི་དྲུང་ནས་འགྲེལ་བ་བཞི་སྦྲགས་གསན། རྭ་བ་
སྟོད་པའི་དགེ་བཤེས་མཁས་གྲགས་ཅན་ཞིག་རྩོད་པས་ཕམ་པར་མཛད་པས་
དགུང་གྲངས་ཞེ་གསུམ་པ་ལྕགས་ཁྱི་སྟེ་སྤྱི་ལོ1730ལོར་དཔལ་འཁོར་ཆོས་
སྡེའི་མཁན་པོར་བསྐོས། ལོ་བདུན་ལ་བཞུགས་རྗེས་རང་ཡུལ་དུ་ཕེབས།
ཀུན་མཁྱེན་གཉིས་པ་འཇིགས་མེད་དབང་པོའི་རྣམ་ཐར་དང་འབྲེལ་བའི་
གསོལ་འདེབས་རིན་པོ་ཆེའི་འཁྲི་ཤིང་བྱ་བ་མཛད། ང་གཅིག་པ་ས་རྟ་སྟེ་སྤྱི་
ལོ1738ལོར་ངང་རོང་དགོན་བཀྲ་ཤིས་ཆོས་འཕེལ་གླིང་བཏབ། དད་ལྡན་
འགྲོ་བ་མང་པོར་དབང་ལུང་བཀའ་ཆོས་མང་དུ་བསྩལ། དགུང་གྲངས་དོན་
བཞི་བ་ལྕགས་སྦྲུལ(སྤྱི་ལོ1761)ལོར་སྐུ་གཤེགས། གསུང་སྐྱེས་སློབ་མ་ལ་
སུམ་བྷ་མཁན་ཆེན་དང་རྙེ་བ་ངག་དབང་བསྟན་འཛིན། གཡེར་གཤོང་དགེ་
འདུན་ཟླ་གྲགས་སོགས་མང་། སྐུ་ཕྲེང་གཉིས་པ་དགེ་འདུན་བསྟན་པའི་རྒྱལ་
མཚན་ནི། ཀན་ལྷོ་རྒན་རྒྱ་ནས་ འཁྲུངས། སྐུ་ཕྲེང་གསུམ་པ་འཇམ་
དབྱངས་བསྟན་ པའི་ དབང་ཕྱུག ( ཀོའུ་ པ་ ཆོས་ རྒྱ་ མཚོ་ སྐུ་ ཕྲེང་ དང་ པོར་
བགྲངས་ན་འདི་བ་སྐུ་ཕྲེང་བཞི་བ)ཡིན། ཇོ་སྐོར་གུར་སྒར་ལོ་དྲིས་ན་ཡོད་



，402 · མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས། ——
དུས་དེར་ཕེབས་ནས་གུར་སྒར་ཁང་དགོན་ལ་བསྒྱུར་རྒྱུ་དང་དགོན་ས་བཟང་པོ་
བཙལ་དགོས་རྒྱུའི་ཞལ་བཀོད་གནང་སྟེ། གཞི་གསུམ་ཉམས་ལེན་དག་ཐེར་
མཛད་མྱོང༌། དེའི་རྗེས་མ་འཇམ་དབྱངས་དགེ་བ་དཔལ་ནི་གཅན་ཚ་སྐྱ་རྒྱ་
ནས་འཁྲུངས། སྐུ་ཡོན་ལེགས། རྗེ་གོང་མའི་ཐུགས་བཞེད་ལྟར་ཇོ་སྐོར་
དགོན་ཐེག་ཆེན་ཆོས་འཁོར་གླིང་དེ་ལོ་དྲིས་ནས་མཛོ་མོ་ལུང་ཞེས་ད་ལྟའི་རྟ་
ནག་མ་ཞང་གི་དགོན་གནས་འདིར་སྤོས་ཏེ་དངོས་སུ་ཁང་དགོན་ལ་བསྒྱུར་བས་
སྐུ་དྲིན་ཤིན་ཏུ་ཆེའོ། ། དེའི་སྤྲུལ་སྐུ་འཇམ་དབྱངས་མཁྱེན་རབ་རྒྱ་མཚོ་ནི་
ཆུ་སྟག་སྟེ་སྤྱི་ལོ1902ལོར་འཁྲུངས་པ་དང་ས་ཁྱི་སྟེ་སྤྱི་ལོ1958ལོར་འདས།
བསྟན་དོན་ཅི་མཛད་ཀྱི་ལོ་རྒྱུས་གསལ་བོ་མ་ངེས་མོད་ཐུབ་བསྟན་ཡོངས་རྫོགས་
ལ་གཅེས་སྤྲས་མཛད་མཁན་ཞིག་ཡིན་པར་ཀུན་གྱིས་གླེང་ངོ་། །
ས་ཕྱུག་དགོན་གསང་སྔགས་བསྟན་རྒྱས་གླིང་།
ས་ ཕྱུག་དགོན་གསང་སྔགས་ བསྟན་ རྒྱས་ གླིང་ནི་ཆབ་ཆ་ཞང་གི་ལྷོ་
ཕྱོགས་སུ་སྤྱི་ལེ་དྲུག་གི་མཚམས་ན་ས་ཕྱུག་ཅེས་པའི་སྡེ་བར་ཆགས་ཡོད་ཅིང་།
གྲུབ་མཐའ་རྙིང་མ་ཡིན།
དགོན་འདི་ ཐོག་ མར་རྫོགས་ ཆེན་ པདྨ་རིག་འཛིན་མཆོག་གིས་ལུང་
བསྟན་ལྟར། སྒོ་མེ་དབང་དྲག་གཙོ་བྱས་པའི་སྒོ་མེ་ཤོག་ཁ་གསུམ་སྦྱིན་
བདག་ཆེན་པོ་བྱས་ཏེ། ཤིང་ཕག་ སྟེ་སྤྱི་ལོ1695ལོར་འཁྱིལ་ཁུག་ཨེ་ཝཾ་
གསང་ཆེན་སྒང་དུ་བཏབ། འདུ་ཁང་གྱན་ལྔ་བཞེངས་པ་དང་ཚོགས་མང་
སུམ་ཅུ་ཙམ་འདུས་པ་བྱུང་། ཆུ་བྱ་སྟེ་སྤྱི་ལོ1813ལོར་ཁམས་སངས་རྒྱས་རྡོ་
རྗེ་གནས་འདིར་ཕེབས་ནས་ཆོས་སྡེ་འདི་བདག་སྐྱོང་མཛད་ཅིང་། དེ་ནས་



གུང་ཧོ་ས་ཕྱུག་དགོན་གསང་སྔགས་བསྟན་རྒྱས་གླིང༌[
· 403，
འཁྱིལ་ཁུག་སྡེ་རུ་དགོན་གནས་སྤར། དེར་འདུ་ཁང་གྱན་བཅུ་གཉིས་དང་།
མགོན་ཁང་སྤྱན་གསུམ། འཁོར་ཁང་གྱན་གསུམ། ཇ་ཁང་རྒྱན་གསུམ་
བཅས་དང་། སྐུ་གསུང་ཐུགས་ཀྱི་རྟེན་མང་པོ་བཞེངས། དགོན་འདིའི་
དགོན་བདག་དམ་པར་བཀུར་ཏེ་གདན་ས་ཆོས་བཞིན་བསྐྱངས། ཁམས་
སངས་རྡོར་ པའི་ སྐུ་ཕྲེང་ གཉིས་ པ་ སྐུ་ཆེན་ ཐུབ་ བསྟན་སྨྲ་ བའི་ ཉི་ མ་ ནི།
ལྕགས་སྤྲེལ་སྟེ་སྤྱི་ལོ1860ལོར་འཁྲུངས་པ་དང་། འཇམ་དབྱངས་མཁྱེན་
བརྩེ་རིན་པོ་ཆེས་སྐུ་གོང་མའི་ཡང་སྲིད་དུ་ངོས་བཟུང་། སྐུ་ན་གཞོན་དུས་
ནས་ཁམས་ཞེ་རྫོགས་དང་རྫོང་སེར་དགོན་རྣམས་སུ་ཕེབས་ནས། རྫ་དཔལ་
སྤྲུལ་སོགས་བླ་མ་མཁས་པ་མང་པོ་བསྟེན་ཏེ་དབང་ལུང་ཁྲིད་གསུམ་གང་མང་
གསན་བཞེས་གནང་ཞིང༌། གསོ་དཔྱད་སྨན་ལ་མཁས་པར་སྦྱངས་ཏེ་འགྲོ་
དོན་དཔག་མེད་བསྐྱངས། སྐུ་ཕྲེང་གསུམ་པ་ནི་འཇམ་དབྱངས་ཐུབ་བསྟན་
ཆོས་ཀྱི་རྡོ་རྗེའམ་རིན་ཆེན་རྣམ་རྒྱལ་ཡིན། སྐུ་ཕྲེང་འདི་དག་གི་ལོ་ རྒྱུས་
གསལ་བོ་ཏིང་ཀྱཱ་དགོན་གྱི་སྐབས་སུ་ཡོད་པས་འདིར་བསྐྱར་དུ་མ་གླེང་ངོ།།
ཁམས་སངས་རྡོར་བར་སྤྲུལ་སྐུ་གཉིས་བྱུང་བའི་སྐུ་ཆུང་སྐུ་ཕྲེང་གཉིས་
པ་ནི་འཇིགས་མེད་པད་མ་འགྲོ་འདུལ་ཡིན་ཞིང་། དེའི་ཡང་སྤྲུལ་ནི་ཐུབ་
བསྟན་སེང་གེ་དཔལ་བཟང་ཡིན། མདོ་རིན་པོ་ཆེས་ཐུགས་ཐག་བཅད།
སྐུ་ཆུང་སྐུ་ཕྲེང་བཞི་བ་པདྨ་རིག་འཛིན་རྡོ་རྗེ་ནི་རྫོགས་ཆེན་སྤྲུལ་སྐུ་མགོན་པོས་
ཐུགས་ཐག་བཅད་ཅིང་། སྤྱི་ལོ1952ལོར་སོག་པོ་ར་ནས་ཁྲི་སར་བཀོད།
སྤྱི་ལོ1956ལོར་སྤྲུལ་སྐུ་མགོན་པོ་ཚང་གིས་ཐུགས་ཁུར་ཆེར་བཞེས་མཛད་འོག
སྒོ་མེ་སྐྱ་སེར་ཡོངས་ཀྱིས་འདུ་ཁང་གྱན་ཉེར་ལྔ་བསྐྱེད་སྐྲུན་བྱས་ཏེ་ནང་གི་ལྷ་
རྟེན་ཆོས་གསུམ་སྔར་ལས་རྒྱས་པར་བཞེངས། རིག་པ་གསར་གྱི་དུས་ཟིང་ཁྲོད་



· 494：
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ཚང་མར་བརླག་སྐྱོན་ཚབས་ཆེན་ཐེབས། །
ཏང་གི་ཆོས་དད་རང་དབང་གི་སྲིད་ཇུས་བཟང་པོ་ལག་བསྟར་བྱས་པ་
དང་། རྒྱལ་ ཁབ་ཀྱིས་འཁྱིལ་ཁུག་ སྡེ་ བ་གནས་ སྤྱོར་བྱེད་ དུ་བཅུག་ པའི་
སྐབས་དང་བསྟུན་ནས། ཁམས་སྐུ་ཆེན་ཚང་དང་སྐུ་ཆུང་། ཐུབ་བསྟན་
ཉི་མ་གཙོས་སྒོ་མེ་མང་ཚོགས་ཡོངས་ཀྱིས་དགོན་འདི་ས་ཕྱུག་གམ་ས་གཞུག་ཏུ་
གྲགས་པའི་གནས་འདིར་དགོན་གཞི་བཟུང་ཞིང་། འདུ་ཁང་གྱན་ཉེར་ལྔ་
དང་མ་ཎི་ཁང་སྤྱན་གསུམ། མགོན་ཁང་སྤྱན་གསུམ། མགྲོན་ཁང་གྱན་ཉི་
ཤུ། ཇ་ཁང་ རྒྱན་དྲུག་བཅས་ བཞེངས་ཡོད། ད་སྐབས་ དགོན་འདིར་
སྔགས་པ་ལྔ་བཅུ་ལྷག་བཞུགས།
བསྟན་པའི་སྦྱིན་བདག་ནི། ཐེ་གེ་དང་ལབ་རྩེ། མོག་གེ བ་ལོ་
བོའུ་གཞི་སོགས་སུ་ཡོད། ཆོས་ཐོག་གི་རིམ་པ་ནི་ཏིང་ཀྱཱ་དགོན་གྱི་ཕྱག་ལེན་
ལྟར་ཡིན། སྐུ་གསུང་ཐུགས་ཀྱི་རྟེན་བཞེངས་གཙོ་བོ་ནི་སྣང་སྲིད་ཟིལ་གནོན་
འབག་སྐུ་གུ་རུ་མཚན་བརྒྱད་དང་བཅས་པ་གཞིར་བྱས། སྟོན་པ་གཙོ་འཁོར་
གསུམ་དང་རྒྱན་དྲུག་མཆོག་གཉིས། འོད་དཔག་མེད། ཞི་ཁྲོ་བཅས་ཀྱི་
གྱན་ཐང་དང་། འོད་དཔག་མེད་དང་མཚོ་སྐྱེས་རྡོ་རྗེའི་གོས་དྲུབ། སྟོན་
པ་ སྟོང་ སྐུ་ དང་ ཨོ་ རྒྱན་ གཙོ་ འཁོར་ གསུམ་ གྱི་ སྟོང་ སྐུ་ སོགས་ སྐུའི་རྟེན།
གསུང་རྟེན་གྱི་སྐོར་ལ་བཀའ་འགྱུར་དང་། ཀློང་ཆེན་མཛོད་བདུན། སྙིང་
ཐིག་ཡ་བཞི། རྒྱུད་བཅུ་བདུན། དུམ་གཉིས། མི་ཕམ་གསུང་འབུམ།
བདུད་འཇོམས་ཆོས་འབྱུང་ སོགས་ བཞུགས། ཐུགས་ཀྱི་ རྟེན་ བྱང་ཆུབ་
མཆོད་རྟེན་གཟུངས་གཞུག་གྱ་ནོམ་པ་དང་བཅས་པ་ཡོད་དོ། །



དྲུང་ཧོ་ཧོ་ལོ་ཟི་སོག་པོ་དགོན་བཀྲ་ཤིས་ཆོས་གླིང་།
• 405 •
ཧོ་ལོ་ཟི་སོག་པོ་དགོན་པ་བཀྲ་ཤིས་ཆོས་གླིང་།
དགོན་པ་འདི་ཏིང་ཀ་ཕུའི་རི་ཁྲོད་དུ་ཏིང་ཀྱུ་ཀུན་བཟང་སྙན་གྲགས་རྒྱུ་
མཚོས་དགོན་གཞི་བཟུང་ནས་ ཨ་ རིག་ དགེ་བཤེས་ཆེན་མོ་དེར་ཡུན་རིང་
བཞུགས་ཤིང་སྒྲུབ་ པའི་རྒྱལ་མཚན་མཐོན་པོར་བསྒྲེངས་ནས་མཐར་གནས་
དེར་སྐུ་མྱ་ངན་ལས་འདས་པ་དང་། དགོན་ དེར་རྭ་རྒྱ་བཀྲ་ཤིས་འབྱུང་
གནས་ཀྱི་ཕྱག་ལེན་བཞིན་ཀུན་རིག་དང་སྨན་བླའི་སྒྲུབ་མཆོད་འཛུགས་ཆེད།
ཇི་དགེ་ཇ་སག་གི་སྡེ་ཁྲོད་དུ་སྐྱེས་པའི་ཨ་ཁུ་སྟོབས་ལྡན་ཟེར་བའི་གྲྭ་པ་ཞིག་རྭ་
རྒྱུར་མངགས་ཏེ་ཕྱག་ལེན་ཆ་ཚང་བ་བསླབས་རྗེས། ཏིང་ཀྱཱ་དགོན་པའི་དབུ་
མཛད་གནང་ནས་དགེ་ལྡན་ལྔ་མཆོད་ཆེན་མོ་སོགས་ལེགས་པར་བཙུགས་ཏེ་
ཡུན་རིང་བར་གནས་ཀྱང་། ཕྱིས་རྐྱེན་འགའ་ཞིག་གི་དབང་གིས་དགོན་དེ་
རྙིང་དགོན་དུ་ བསྒྱུར་ཅིང་། ཀུན་ རིག་ གི་ སྒྲུབ་མཆོད་སོགས་ཆོད་པས།
ཨ་ཁུ་ སྟོབས་ལྡན་གཙོས་ ཇི་ དགེའི་གྲྭ་ པ་ བརྒྱུད་དགོན་དེར་མ་བསྡད་པར།
རང་ཡུལ་ སོག་ པོ་རར་ཡོང་ནས་ ཇི་དགེ་ ཇ་ སག་ ལྷ་ མགོན་ཚེ་རྒྱལ་ཞེས་ པ།
ངེས་དོན་གྱི་མཁས་པ་མང་པོས་ཆོས་རྒྱལ་སྲོང་བཙན་སྒམ་པོ་དང་འཁྲུངས་རྒྱུད་
གཅིག་པར་ཞལ་གྱིས་བཞེས་ཤིང་། གནམ་བསྐོས་ཇིང་གིར་རྒྱལ་པོའི་གདུང་
རྒྱུད་བསྟན་འཛིན་ཆོས་རྒྱལ་གྱི་སྲས་སུ་འཁྲུངས་པ། སྟོབས་འབྱོར་མངའ་
ཐང་འགྲན་དུ་མེད་པ་ཞིག་ཡིན་པར་གྲགས་པ་དེ་ཉིད་ཀྱིས་སྦྱིན་བདག་དང་
འགོ་འདྲེན་གནང་ནས་ད་ལྟའི་སོག་པོ་ རའི་ཉེ་འཁོར་དུ་སྤྱི་ལོ1865ལོར་
དགོན་གཞི་བཟུང་ཞིང་། འདུ་ཁང་གྱན་གསུམ་ཡོད་པ་ཞིག་གསར་བཞེངས་
དང་། ནང་རྟེན་སྤྱན་རས་གཟིགས་ཕྱག་བཞི་བ་དང་ཕྱག་སྟོང་སྤྱན་སྟོང་



• 406：
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ཅན་གྱི་སྐུ་བཞེངས། གྲྭ་པ་བརྒྱད་འཚོགས་ནས་དགེ་ལྡན་ལྔ་མཆོད་ཆེན་མོར་
ཀུན་རིག་རྣམ་པར་སྣང་མཛད་ཀྱི་སྒྲུབ་མཆོད་བཙུགས། དེའི་ཕྱི་ལོའི་ཧོར་ཟླ་
བཞི་བའི་ནང་སྨན་བླའི་སྒྲུབ་མཆོད། དགུ་པའི་ནང་བྱད་བཟློག་ཏུ་དམིགས་
ནས་སེང་གདོང་བདུད་དྲག་གི་ཟློག་པ་བཙུགས་ཏེ། རིམ་གྱིས་གྲྭ་པ་ཉི་ཤུ་ལ་
འཕེལ་ནས་བགྲང་བྱ་ང་བརྒྱད་ཙམ་དུ་སོག་པོ་རར་གནས་སོ། ། སྤྱི་ལོ
1922ལོའི་ཧོར་ཟླ་བཞི་བའི་ནང་སྟག་ཤུམ་གྲུབ་སྤྲུལ་རིན་པོ་ཆེ་ཇ་སག་ཐོ་ཡོན་
བླ་མ་བློ་བཟང་ཐབས་མཁས་རྒྱ་མཚོས་དགོན་པ་གནས་སྤོས་ཏེ་ཧོ་ལོ་ཟིའི་ཉེ་
འཁོར་དུ་གསར་དུ་བཏབ་ཅིང་། འདུ་ཁང་རྒྱ་བསྐྱེད་དེ་གྱོན་ལྔ་ཅན་དང་
ནང་རྟེན་སྔར་ཡོད་ཀྱི་སྟེང་དུ། ཁམས་སངས་རྡོར་བའི་མཆོག་སྤྲུལ་རིན་པོ་
ཆེ་དང་སྟག་ཤམ་གྲུབ་སྤྲུལ་ སྔོན་མ་གཉིས་ཆོས་ཀྱི་ གྲོགས་སུ་གྱུར་པ་སོགས་
ཐུགས་འབྲེལ་ཧ་ཅང་ཆེ་སྟབས། དམ་པ་དེ་ཉིད་ཀྱིས་སྦྱིན་བདག་གནང་ནས་
མཁན་སློབ་ཆོས་གསུམ་གྱི་སྨན་སྐུ་མི་ཚད་ལྷག་བཞེངས་པ་དང་། གཞན་
ཡང་དགོན་རང་གིས་ཀྱང་ཐང་ག་མང་པོ་བཞེངས་སོ། ། སྐབས་དེ་དག་ཏུ་
གྲྭ་གྲངས་ཉི་ཤུ་ལྷག་གིས་རྒྱ་ལོའི་ནང་སྟག་ཚང་ཕུར་བུའི་ཟློག་པ། བཞི་བའི་
སྨན་བླའི་སྒྲུབ་མཆོད། བདུན་པའི་རྩ་གསུམ། - དགུ་བའི་སེང་གདོང་ཟློབག་
པ། བཅུ་བའི་ལྔ་མཆོད་བཅས་ཆོས་ཐོག་ལྔ་བཙུགས། གཟིམ་ཁང་གྱན་
གསུམ་དང་མཛོད་ཁང་དང་ཇ་ཁང་གྱན་བཅུ་ཙམ་བཅས་མཆིས། དེ་ནས་སྤྱི་
ལོ1955ལོར་སླར་ཡང་སྟག་ཤམ་གྲུབ་སྤྲུལ་རིན་པོ་ཆེས་རྒྱ་བསྐྱེད་པའི་ཐུགས་
དགོངས་གནང་སྟེ། ཨ་ཁུ་ཐུབ་བསྟན་ཁ་འགོ་བར་བསྐོས་ནས། འདུ་ཁང་
གྱོན་ཉེར་ལྔ་ཡོད་པ། མགོན་ཁང་སྤྱན་གསུམ། ནང་ཆེན་རྒྱན་བཅོ་ལྔ།
གྲྭ་ཤག་གྱན་སུམ་ཅུ་ལྷག མཛོད་ཁང་དང་གཞུང་ཁང་གྱན་ཉི་ཤུ་བཅས་ལས་



སྤུང་ཧོ་ཧོ་ལོ་ཟི་སོག་པོ་དགོན་བཀྲ་ཤིས་ཆོས་གླིང་། · 407 ་
པ་དང༌།- རྗེ་ཡབ་སྲས་གསུམ་གྱི་སྨན་སྐུ་སོགས་སྐུ་གསུང་ཐུགས་རྟེན་མཐའ་
ཡས་པ་བཞེངས་གྲུབ་པ་དང་། གྲྭ་པ་སུམ་ཅུ་སོ་ལྔ་ཙམ་མཆིས་ནའང་། ས་
ཁྱི་ལོར་ཕལ་ཆེར་ཤུལ་མེད་དུ་བཏང་། ཏང་གི་ཆོས་དད་རང་མོས་ཀྱི་སྲིད་
ཇུས་བཟང་ པོའི་ དྲིན་ ལས་ བེར་ཆུང་ དུ་ གྲགས་ པའི་ གནས་ འདིར་ སྤྱི་ ལོ
1986ལོར་གནས་གཞི་སྤོས་ནས་ཐུབ་བསྟན་ཡང་དར་གྱི་ཆོས་སྒོ་གསར་དུ་
ཕྱེས་ཤིང་། འདུ་ཁང་ཉིས་ཐོག་སྤྱན་སུམ་ཅུ་ཡོད་པ། ནང་ཆེན་སྤྱན་ལྔ།
གྲྭ་ཤག་གྱན་བཅོ་ལྔ། ཇ་ཁང་རྒྱུན་ལྔ། མ་ཎི་ཁང་གྱོན་ལྔ། ནང་རྟེན་
གཙོ་བོ་སྟོན་པ་ཤཱཀྱ་ཐུབ་པ། སློབ་དཔོན་རིན་པོ་ཆེ། རྗེ་ཡབ་སྲས་གསུམ།
ཚེ་ལྷ་རྣམ་གསུམ། སྤྱན་རས་གཟིགས་ཕྱག་བཞི་བ། མགོན་པོ་ཕྱག་དྲུག་
པོ། དཔལ་ལྡན་ལྷ་མོ་སོགས་ཀྱི་སྨན་ སྐུ་དང་། བླ་མཆོད་ཚོགས་ཞིང་།
སྨན་བླ་བདེ་གཤེགས་བརྒྱུད། འོད་དཔག་མེད། སྒྲོལ་ མ་ ཉེར་ གཅིག་
གདུགས་དཀར། སེང་གདོང་མ། མ་ཎི་དུང་འཁོར། རྗེ་ཚབ་སྲས་
གསུམ་གྱི་གསུང་འབུམ། རྒྱལ་བའི་བཀའ་འགྱུར་རིན་པོ་ཆེ་སོགས་དང་།
ཁྱད་པར་དུ་ཇི་དགེ་ཛ་སག་དབང་རྒྱལ་ནོར་བུས་མི་འགའ་བསད་པའི་སྡིག་
བཤགས་སུ་རྡོ་རྗེ་འཆང་སཾགྷའི་ཞབས་ཀྱི་ཐུགས་བཀོད་ལྟར་བཞེངས་པའི་མ་ཎི་
འཁོར་ལོའི་པར་ཤིང་བཅས་བཞུགས་ལ། རྟེན་བརྟེན་པ་འདི་དག་བཞེངས་
སྐབས་ཁམས་སངས་རྡོར་བའི་མཆོག་སྤྲུལ་རིན་པོ་ཆེ་རིན་ཆེན་རྣམ་རྒྱལ་གྱིས་
ཐུགས་ཁུར་ཆེར་བཞེས་དང་། དངུལ་དངོས་མོད་མི་དམའ་བའི་གནང་སྦྱིན་
རྒྱ་ཆེར་བཏང་ཞིང་། ད་ལྟ་གྲྭ་གྲངས་ཀྱང་སུམ་ཅུ་ལྷག་ཡོད་དོ། །
དགོན་བདག་ཁམས་སྟག་ཤམ་གྲུབ་སྤྲུལ་རིན་པོ་ཆེའི་སྐུ་ཕྲེང་རིམ་བྱོན་
གྱི་རྣམ་ཐར་མདོར་བསྡུས་ནི། འདི་པའི་ཡོངས་སུ་གྲགས་པའི་སྐུ་ཕྲེང་དང་



་ 408 : མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས། –
པོ་ནི། རྫོགས་ཆེན་སྐུ་ཕྲེང་བཞི་བ་མི་འགྱུར་ནམ་མཁའ་རྡོ་རྗེའི་དངོས་སློབ་
ཀུན་བཟང་པདྨ་འོད་ཟེར་དུ་གྲགས་པའི་སྐྱེས་ཆེན་དམ་པ་དེ་ཉིད་ཡིན་ལ།
དམ་པ་འདི་ཉིད་མདོ་སྔགས་གསར་རྙིང་རིས་མེད་ལ་མཁས་ཤིང་གསང་སྔགས་
རྙིང་མའི་རིང་ལུགས་འཛིན་ཀྱང་གྲུབ་མཐའི་ཕྱོགས་ལྷུང་སྤངས་ཏེ། སྒྲུབ་པ་
ལ་གཞོལ་བའི་མ་ཁས་གྲུབ་ཚད་ལྡན་ཞིག་ཡིན། སྐུ་སྨད་དུ་སྟག་རིས་གསལ་
བར་བཀྲ་བས་སྟག་ ཤམ་པར་མཚན་ཆགས་སོ། ། སྐུ་ཕྲེང་གཉིས་པ་ཡང་
ཁམས་ནས་འཁྲུངས་ཤིང་མང་ཐོས་སྒྲུབ་ལ་གཞོལ་བའི་མཁས་གྲུབ་ཚད་ལྡན་
ཞིག་ཏུ་གྲགས་ཀྱང་རྣམ་ཐར་ཞིབ་མོར་མ་ངེས། སྐུ་ཕྲེང་གསུམ་པ་སྟག་ཤམ་
འགྲོ་འདུལ་དབང་པོ་ཡང་ཁམས་ནས་འཁྲུངས་ཤིང་། གཞོན་ནུའི་དུས་ནས་
རྫོགས་ཆེན་དགོན་དུ་མདོ་སྔགས་ཀྱི་གཞུང་ཆེན་མང་ པོར་སྦྱངས། ཕྱིས་
དབེན་པའི་གནས་སུ་སྒྲུབ་པ་ལ་བརྩོན་པས་ ལྷ་མོ་དབྱངས་ཅན་མའི་ཞལ་
གཟིགས་པ་སོགས་གྲུབ་པའི་རྟགས་མཚན་ལྡན་པ་ཞིག་ཡིན་ནོ། ། སྐུ་ཕྲེང་
བཞི་བ་ཡང་ཁམས་ཕྱོགས་སུ་འཁྲུངས་ཤིང་། སྟག་ཤམ་བདུད་འདུལ་རྡོ་རྗེར་
གྲགས། གཞོན་ནུའི་དུས་ནས་རྫོགས་ཆེན་དགོན་སོགས་སུ་ཐོས་བསམ་ཚུལ་
བཞིན་གནང་། ཕྱིས་མདོ་སྨད་དུ་ཧང་ང་སོགས་སུ་སྒྲུབ་པ་གཞོལ་སྐབས་
ཉིན་བདུན་ལ་མི་འཆོར་བའི་ཏིང་ངེ་འཛིན་བརྟན་པོ་བརྙེས་པ་ཞིག་ཏུ་གྲགས་
ལ། ཨ་སྟག་ལྷ་མོའི་སྒྲུང་སོགས་རྩོམ་པའང་གནང་། ཇི་དགེ་ཇ་སག་དང་
མཆོད་ཡོན་དུ་འབྲེལ་ཞིང་། ཕྱིས་བླ་དཔོན་ཟུང་ལྷན་ཅིག་དབུས་མཇལ་དུ་
ཕེབས་ནས་ལྷ་སར་དགོངས་པ་ཆོས་དབྱིངས་སུ་བ་ཞོལ་སྐབས་སྐུ་སེན་ཙམ་མ་
གཏོགས་མ་ལུས་པར་སྐུ་འཇའ་ལུས་བརྙེས་པ་ཡིན་ནོ། ། སྐུ་ཕྲེང་ལྔ་བ་སྟག་
ཤམ་བློ་བཟང་ཐབས་མཁས་རྒྱ་མཚོ་ནི། ཇི་དགེ་དཔོན་ཚང་དུ་འཁྲུངས།



གུང་ཧོ་ཚོས་ཚ་དགོན་བཀྲ་ཤིས་ཆོས་རྫོང་གླིང་། ·409 .
རྗེ་ཞྭ་དམར་པཎྜི་ཏས་སྟག་ཤམ་པའི་ཡང་སྤྲུལ་དུ་ངོས་འཛིན་གནང༌། གོང་
མའི་བཀས་ཇ་སག་ཐོ་ཡོན་བླ་མར་བསྔགས། གཞོན་དུས་སུ་གྲྭ་ཚང་དགོན་
དུ་ཚོགས་ ཞུགས་ གནང་ཞིང་། ཕྱིས་དྷི་ཚ་བཀྲ་ཤིས་ཆོས་སྡིངས་ སུ་ སློབ་
གཉེར་གནང་། ལང་ཚོ་ཅུང་ཟད་ཡར་ལྡན་དུ་སོན་པ་ནས་སྐྱབས་རྗེ་གུང་ཡེ་
རིན་པོ་ཆེར་རམ་འདེགས་སྒོས་པཎ་ཆེན་ཆོས་ཀྱི་ཉི་མའི་བཀའ་ལྟར་ས་སྣ་
དགོན་དགའ་ལྡན་བསྟན་འཕེལ་གླིང་ཕྱག་འདེབས་གནང་བ་དང་། ཧོ་ལོ་ཟི་
དགོན་བཀྲ་ཤིས་ཆོས་གླིང་གནས་སྤོས་ནས་གསར་དུ་བཏབ་པ་དང་། སྐྱབས་
མགོན་ཨ་རོལ་རྡོ་རྗེ་འཆང་ལ་ཆོས་གྲྭ་ཆེན་པོ་བྲག་དཀར་སྤྲེལ་རྫོང་དགོན་
གསར་འདེབས་ལ་གནས་ཕུལ་བ་དང་། བཀའ་འགྱུར་རིན་པོ་ཆེའི་བཀླཔག་
ལུང་ཞུ་བ་སོགས་ཀྱང་མཛད། མི་རིགས་བར་དང་སྡེ་བ་སོ་སོའི་བར་གྱི་མི་
བསད་ལྟ་འདེད་ཀྱི་གྱོད་ཆེན་མང་པོ་སྡུམ་པ་དང་། ཁྱད་པར་དུ་བཅིངས་
གྲོལ་རྗེས་སུ་ཀྲུང་གོ་གུང་ཁྲན་ཏང་གི་དབུ་ཁྲིད་འོག་མཚོ་ལྷོ་ཁུལ་སྲིད་གྲོས་ཀྱི་
རྒྱུན་ཨུའི་འགན་བཞེས་ནས་ཏང་དང་མི་དམངས་ལ་ཕན་པའི་བགྱི་བ་བཟང་པོ་
མང་དུ་བསྒྲུབས་སོ། །
ཆོས་ཚ་དགོན་བཀྲ་ཤིས་ཆོས་རྫོང་གླིང་།
ཆོས་ཚ་དགོན་བཀྲ་ཤིས་ཆོས་རྫོང་གླིང་ནི་གུང་ཧོ་རྫོང་ཨིར་སྟི་ཞང་གི་
ནུབ་བྱང་མཚམས་སུ་སྤྱི་ལེ་བཅོ་ལྔ་ཙམ་བགྲོད་པ་ན་ཧ་ཐོ་དཔའ་ཐུལ་ལྕགས་རི་
ནག་པོའམ་ཧ་ཐོའུ་རྫ་རྒན་དུ་གྲགས་པའི་སྐྱེས་རི་དེའི་འདབས་རོལ་ཏུ་དགའ་
བདེའི་ལྕང་སྡོང་ཞེས་པའི་དབེན་གནས་དེར་ཆགས་ཡོད་ཅིང་། གྲུབ་མཐའ་
ནི་དགེ་ལུགས་པ་ཡིན།



·410.
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས
ཤིང་ལུག་སྟེ་སྤྱི་ལོ1955ལོར་ཇ་སག་སྐུ་ཕྲེང་གསུམ་པ་བློ་བཟང་ཐུབ་
བསྟན་རྒྱ་མཚོས་བཏབ། དགོན་པ་འདེབས་མཁན་འདི་པའི་སྐུ་ཕྲེང་ཐོག་མ་
ནི་ཇ་སག་བླ་མ་ལུང་རྟོགས་བསྟན་པའི་རྒྱལ་མཚན་ཡིན་ལ། ཆོས་ཚ་འབྲོས་
སྡེ་རུ་ཡབ་མགོན་པོ་དང་ཡུམ་ལུ་གུ་སྐྱིད་གཉིས་ཀྱི་སྲས་སུ་སྤྱི་ལོ1 688ལོར་སྐུ་
འཁྲུངས། ཁྲི་བློ་བཟང་བསྟན་པའི་ཉི་མའི་མདུན་ནས་རབ་བྱུང་དང་དགེ་
ཚུལ་བསྒྲུབས། ལཱ་མོ་བདེ་ཆེན་དགོན་གྱི་ཁྲི་རབས་སོ་དགུ་བར་བཞུགས་ཤིང་
གཞུང་ནས་ཇ་སག་གི་ཆོ་ལོ་སྦྱར། སྐུ་ཕྲེང་གཉིས་པ་ཚུལ་ཁྲིམས་རྒྱུ་མཚོ་ནི་
ཆོས་ཚའི་ཚོ་ལག་རྒྱས་བཟའ་བསྟན་རྒྱམ་ཚང་ལ་འཁྲུངས། གྱོད་དང་ཁ་མཆུ་
མང་པོ་འདུམ་པར་མཛད་མྱོང་།
དགོན་པ་འདེབས་པ་པོ་ཇ་སལག་སྐུ་ཕྲེང་གསུམ་པ་བློ་བཟང་ཐུབ་བསྟན་
རྒྱ་མཚོ་ནི། ཆོས་ཚ་འགག་བཟའ་ཚོ་བར་ཡབ་དཔའ་བྷེ་དང་ཡུམ་མཁའ་མོ་
ཐར་གཉིས་ཀྱི་སྲས་སུ་སྤྱི་ལོ1919ལོའི་ཧོར་ཟླ་བཞི་པའི་ཚེས་བཅོ་ལྔ་ཉིན་
འཁྲུངས། དགུང་ལོ་བདུན་གྱི་སྟེང་ཐར་ཤུལ་རིན་པོ་ཆེས་ཇ་སག་སྐུ་ཕྲེང་
གཉིས་པའི་ཡང་སྲིད་དུ་ཐུགས་ཐག་བཅད་ཅིང་རྭ་ཟ་དགོན་དུ་གདན་སར་
བཀོད། དགུང་ལོ་སོ་དྲུག་བཞེས་པ་སྤྱི་ལོ1955ལོར་ཡོངས་རྫོགས་བསྟན་
པའི་མངའ་བདག་རྗེ་ཨ་རོལ་རིན་པོ་ཆེ་བློ་བཟང་ལུང་རྟོགས་བསྟན་པའི་རྒྱལ་
མཚན་གྱིས་ལུང་བསྟན་པ་ལྟར། དབེན་གནས་དགའ་བདེའི་ལྕང་སྡོང་ཞེས་
པར་དགོན་འདི་བཏབ་ཅིང་། དུས་དེར་འདུ་ཁང་དང་ནང་ཆེན་གཉིས་གཙོ་
བྱས་པའི་དགེ་འདུན་པའི་གྲྭ་ཤག་ཉི་ཤུ་ལྷག་ལས་ནས་གྲུབ། གྲྭ་བཙུན་དྲུག་
ཅུ་ཙམ་འདུས་པ་བྱུང་། ས་ཁྱི་ལོའི་ཆོས་ལུགས་བཅོས་བསྒྱུར་གྱི་དུས་ཟིང་
ཁྲོད་ཚང་མ་མེད་བརླག་ཏུ་སོང་།



གུང་ཧོ་དཀྱིལ་གདོང་སྔགས་ཁང་ཆུ་བར་ནོར་བུའི་གླིང་།
： 411
ཆོས་ལུགས་དད་མོས་རང་དབང་གི་སྲིད་ཇུས་ཡང་བསྐྱར་ལག་བསྟར་
བྱས་པ་དང་མཉམ་དུ། སྤྱི་ལོ1986ལོའི་ཟླ་དྲུག་པར་རིམ་པ་གོང་མས་
དགོན་པ་སླར་གསོ་བྱེད་ཆོག་པའི་ཆོག་མཆན་ཐོབ་པ་དང་། འདུ་ཁང་ཆེན་
མོ་གྱོན་གསུམ་དང་གྲྭ་ཤག་བཅུ་ཐམ་པ་བསྐྱར་བཞེངས་བྱས། ད་ལྟ་གྲྭ་པ་ཉི་
ཤུ་ལྷག་བཞུགས།
སྐུ་གསུང་ཐུགས་ཀྱི་རྟེན་བཞེངས་རིམ་པ་ལ། ཇོ་བོ་ཤཱཀྱ་མུ་ནེ་དང་
ཀུན་རིག་རྣམ་པར་སྣང་མཛད། སྨན་བླ་བདེ་གཤེགས་བརྒྱད་དང་། ཚེ་
ལྷོ་ རྣམ་ གསུམ་ གྱི་ སྨན་ སྐུ། བླ་སྐུ་རིམ་བྱོན། བྱང་ཆུབ་ མཆོད་རྟེན།
རྒྱལ་བའི་ཡུམ་དང་རྗེ་ཡབ་སྲས་གསུམ་གྱི་གསུང་འབུམ་ཆ་ཚང་བཅས་བཞུགས།
དགོན་པའི་ཆོས་ཐོག་གི་ཕྱག་ལེན་རྣམས་ད་གེ་ལུགས་པའི་དགོན་པ་གཞན་དག་
དང་ཕལ་ཆེར་མཚུངས་ཤིང་དགོན་པ་བདག་སྐྱོང་གི་ཐད་དུ་དམངས་གཙོ་དོ་
དམ་ཨུ་ཡོན་ལྷན་ཁང་བཙུགས་ཡོད་ཅིང་། ཀྲུའུ་རིན་ གྱི་འགན་ནི་ཨ་ཁུ་
འཇིགས་མེད་རྒྱ་མཚོས་བཞེས་ཏེ་སྐྱོང་བཞིན་པའི་སྐབས་སོ། །
དཀྱིལ་གདོང་སྔགས་ཁང་ཆུ་བར་ནོར་བུའི་གླིང་།
དཀྱིལ་གདོང་སྔགས་ཁང་ནི་ཆབ་ཆ་ཞང་གི་བྱང་ཕྱོགས་སུ་སྤྱི་ལེ་དྲུག་གི་
མཚམས་སུ་དཀྱིལ་གདོང་སྡེ་བར་ཡོད་ ཅིང་། སྤྱི་ལོ1876ལོར་ གྱི་ལིང་
ཐུགས་མཆོག་རྡོ་རྗེས་བཏབ་པ་དང་གྲུབ་མཐའ་ནི་སྔ་འགྱུར་རྙིང་མ་ཡིན།
སྔགས་ཁང་འདི་ཕྱག་འདེབས་མཛད་པ་པོ་གྱི་ལིང་ཐུགས་མཆོག་རྡོ་རྗེ་
ནི། རབ་བྱུང་བཅུ་བཞི་བའི་སྨད་ཙམ་ལ་མགོ་ལོག་དབང་ཆེན་སྟོད་པའི་གྱི་
ལིང་ཡུལ་དུ་སྐུ་འཁྲུངས། ཆུང་དུས་ནས་སྔགས་འཆང་ལྕང་ལོ་ཅན་གྱི་ཆོས་



·412，
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
སུ་ཞུགས་ཏེ་རྡོ་གྲུབ་ཆེན་ཀུན་བཟང་འཇིགས་མེད་བསྟན་པའི་ཉི་མ་འཕྲིན་ལས་
ཀུན་ཁྱབ་དཔལ་བཟང་པོ་བླ་མར་བསྟེན་ཏེ་ཆོས་དང་རིག་གནས་ལ་མཁས་པར་
སྦྱངས། བླ་མ་དེ་ཉིད་ཀྱི་ཐུགས་སྲས་རྡོ་རྗེ་གདུང་བཞིའི་གྲས་སུ་བགྲངས།
རྒྱ་གར་རྡོ་རྗེ་གདན་དང་བྱ་རྒོད་ཕུང་བོའི་རི། གངས་དཀར་ཏི་སེ་སོགས་སུ་
འགྲིམས་ནས་སྒྲུབ་པ་ཉམས་ལེན་བྱས་མྱོང་། ཁམས་སྡེ་དགེ་ཀ་ཐོག་དགོན་
དུ་བླ་མ་དྲི་མེད་ཞིང་སྐྱོང་དང་ཨ་འཛོམས་འབྲུག་པ་རིན་པོ་ཆེ་སོགས་མཁས་
གྲུབ་གཉིས་ལྡན་གྱི་བླ་མ་མང་པོ་ལས་མདོ་སྔགས་ཀྱི་གཞུང་ལ་གསན་བསམ་རྒྱུ་
ཆེར་གནང་ཞིང་དབང་ལུང་མཐའ་ཡས་པ་མནོས། ཨན་ཆུང་གནམ་རྫོང་དུ་
ཀློང་ཆེན་མཛོད་བདུན་ཤིང་པར་དུ་བརྐོས་ནས་ཡོངས་སུ་རྫོགས་པར་གྲུབ།
མེ་བྱི་སྟེ་སྤྱི་ལོ1876ལོར་ཆབ་འགག་དཀྱིལ་གདོང་དུ་ཕེབས་ནས་ཆུ་བར་ནོར་
བུའི་གླིང་ཞེས་པའི་སྔགས་དགོན་འདི་ཐོག་མར་བཏབ། གསུང་སྐྱེས་སློབ་མ་
མང་དུ་བསྐྱངས་ཤིང་ཐེམ་ ཆེན་ གྲྭ་ཚང་དགོན་སོགས་སྔགས་དགོན་ འགའ་
བཏབ། རྗེ་ཞྭ་དམར་པ་དང་ཨ་རོལ་བློ་བཟང་ལུང་རྟོགས་བསྟན་པའི་རྒྱལ་
མཚན། གུང་ཐང་འཇམ་པའི་དབྱངས་སོགས་ཕན་ཚུན་ལ་གྲུབ་མཐའ་རིས་
མེད་ཀྱི་ཆོས་འབྲེལ་དམ་པོ་མཆིས། དགུ་རོང་རིན་པོ་ཆེ་ཨོ་རྒྱན་འཇིགས་
བྲལ་ནས་ཆོས་དབྱིངས་རྡོ་རྗེ་བརྒྱུད་དེ། མཚོ་སྔོན་ཟི་ལིང་གི་གོ་མིན་ཏང་
སྲིད་གཞུང་ནས་གྱི་ལིང་ཐུགས་མཆོག་རྡོ་རྗེ་སྔ་འགྱུར་རྙིང་མའི་སྤྱི་བདག་ཞེས་
བཀའ་ལུང་གིས་བསྔགས་ ས་གཏེར་བྲག་གཏེར་སོགས་གཏེར་ཆོས་དུ་མ་
ཡོད་པས་མཚན་གཞན་ལ་གྱི་ལིང་གཏེར་སྟོན་དུ་གྲགས། བསྟན་འགྲོའི་དོན་
མཐའ་ཡས་པ་མཛད་མཐར་ཐེམ་ཆེན་རྫོང་བྲ་ཚང་དགོན་ནས་སྐུ་འདས། དེ་
ལ་བདེ་ ཆེན་ འཇིགས་ མེད་ རྡོ་ རྗེ་ དང༌། མདོ་ སྔགས་ ཡོན་ ཏན་ རྒྱ་ མཚོ།



གུང་ཧོ་དཀྱིལ་གདོང་སྔགས་ཁང་ཚུ་བར་ནོར་བུའི་གླིང་།
• 413，
དཔལ་ཆེན་རྡོ་རྗེ་ཚང་བཅས་སྐུ་གསུང་ཐུགས་ཀྱི་སྤྲུལ་སྐུ་གསུམ་བྱོན། ཐུགས་
ཀྱི་རྣམ་སྤྲུལ་བདེ་ཆེན་འཇིགས་མེད་རྡོ་རྗེ་ནི་སྤྱི་ལོ1938ལོར་ཐེམ་ཆེན་བྲག་
དམར་དུ་ཡབ་ཆོས་དབྱིངས་རྡོ་རྗེ་དང་ཡུམ་འབྲུག་སྐྱིད་ཚེ་རིང་གཉིས་ཀྱི་སྲས་
སུའཁྲུངས། སྤྱི་ལོ1944ལོར་ཨ་རོལ་རྡོ་རྗེ་འཆང་བློ་བཟང་ལུང་རྟོགས་
བསྟན་པའི་རྒྱལ་མཚན་གྱིས་སྐུ་གོང་མའི་ཐུགས་སྤྲུལ་འཁྲུལ་མེད་དུ་ངོས་འཛིན་
མཛད་ཅིང་མཚན་གསོལ། སྔ་ཕྱིར་ཡོངས་འཛིན་ནམ་མཁའ་རྡོ་རྗེ་དང་
རྟོགས་ལྡན་པ་ཐབས་མཁས་ཚང་། འཇིགས་སྤྲུལ་བྱུང་ཆུབ་རྡོ་རྗེ་དང་ཨ་
འཛོམས་འབྲུག་སྤྲུལ་ སོགས་མཁས་ཤིང་གྲུབ་པའི་བླ་མ་མང་པོ་བསྟེན་ནས།
ཡི་གེ་འབྲི་ཀློག་ནས་བཟུང་གསང་སྔགས་ཀྱི་ཆོས་ཐམས་ཅད་ལ་ཐོས་བསམ་
མཛད་ཅིང་དབང་ལུང་ཁྲིད་གསུམ་གྱི་མན་ངག་མཐའ་ཡས་པ་བཞེས། སྤྱི་ལོ
1948ལོར་དཀྱིལ་གདོང་སྔགས་དགོན་གྱི་ཁྲིར་བཞུགས། རབ་བྱུང་བཅུ་
དྲུག་པའི་ས་ཁྱི་སྟེ་སྤྱི་ལོ1958ལོར་ཆོས་ལུགས་བཅོས་བསྒྱུར་གྱི་སྐབས་དང་
འཕྲད་དེ་རང་ཡུལ་དུ་ལོག དགོན་པའི་ལྷ་རྟེན་ཆོས་གསུམ་ཚང་མ་ཡང་མེད་
བརླག་ཏུ་སོང་། དུས་དེར་སྔགས་ཁང་གྱན་བཅོ་ལྔ་དང་གྲྭ་པ་ཉེར་གཉིས་
ཡོད། ཆོས་ལུགས་དད་མོས་རང་དབང་གི་སྲིད་ཇུས་གཏན་འབེབས་བྱས་པ་
དང་མཉམ་དུ། སྤྱི་ལོ1983ལོར་རིམ་པ་གོང་མས་དངོས་སུ་མཆོག་མཆན་
བཀོད་དེ། འདུ་ཁང་གྱན་བཅུ་གཉིས་ཅན་གཅིག་དང་གྲྭ་ཤག་བཅུ་གཉིས་
བཅས་བསྐྱར་བཞེངས་སླར་གསོ་བྱས། གཏེར་སྟོན་ཁོང་ཉིད་ཕྱིར་ཕེབས་
ནས་དགོན་ པ་ དོ་ དམ་ ཨུ་ ཡོན་ ལྷན་ ཁང་ གི་ ཀྲུའུ་ རིན་ གྱི་ འགན་ བཞེས།
གསུང་གི་སྤྲུལ་ སྐུ་མདོ་སྔགས་ཡོན་ཏན་རྒྱ་མཚོ་ནི་བྲོ་ཚ་དགོན་པའི་དགོན་
བདག་བྱས་ཡོད། སྐུའི་རྣམ་སྤྲུལ་དཔལ་ཆེན་རྡོ་རྗེ་ནི་རྡོ་གྲུབ་སྤྲུལ་སྐུ་རིག་



：414：
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ལོས་ཐུགས་ཐག་བཅད་དེ་ད་སྐབས་ཁྲི་ཀ་རྫོང་གོང་བ་སྔགས་ཁང་དུ་བཞུགས།
སྲིད་ཀྱི་གོ་གནས་འདིར་མ་གླེང་ངོ་། །
ད་ལྟ་སྐུ་གསུང་ཐུགས་རྟེན་དང་འཆམ་ལཱ་མཆོད་ཆ། གོས་དྲུབ་ཐང་
ག། སྤྱན་ ཐང་། བྱང་ཆུབ མཆོད་རྟེན་ བཅས་ཀྱང་སྔར་ལས་ ལྷག་ པ་
བཞེངས་ཡོད། ད་སྐབས་བན་སྔགས་ང་གཉིས་བཞུགས་ཤིང་ཆོས་ཐོག་བཞི་
ཡོད་དོ། །
ལྷ་མོ་དྲེལ་དགོན་ཚུལ་ཁྲིམས་དར་རྒྱས་གླིང་།
ལྷ་མོ་དྲེལ་དགོན་ཚུལ་ཁྲིམས་དར་རྒྱས་གླིང་ནི། རྟ་ནག་མ་ཞང་གི་
ནུབ་བྱང་མཚམས་སུ་སྤྱི་ལེ་བཅུ་གཉིས་ཀྱིས་ཆོད་པའི་ལོའུ་སེ་སྡེ་བའི་སའི་ཆ་རུ་
ལྷ་མོ་དྲེལ་ཞེས་པའི་གནས་མཆོག་དེར་ཆགས་ཡོད་ཅིང་། གྲུབ་མཐའ་ནི་
དང་ལ་རེ་བོ་དགེ་ལྡན་པ་ཡིན། །
དགོན་པ་འདི་ནི་སྔོན་ཆད་གུར་སྒར་ཡིན་ལ་ ལྕགས་སྤྲུལ་ཏེ་སྤྱི་ལོ
1881ལོར་སྨར་ཁམས་སྐུ་ཕྲེང་ལྔ་བ་དགེ་འདུན་བསྟན་པ་དར་རྒྱས་ཀྱིས་རྗེ་ཞྭ་
དམར་པཎྜི་ཏ་དགེ་འདུན་བསྟན་འཛིན་རྒྱ་མཚོའི་ལུང་བསྟན་ལྟར། ཅང་
ཤེས་ཆོ་ནོ་རུ་གུར་སྒར་གྱི་གཞི་ཐོག་མར་བཟུང་བ་ཡིན། རྒྱལ་དབང་བཅུ་
གསུམ་པ་ཐུབ་བསྟན་རྒྱ་མཚོས་གུར་དགོན་འདིའི་མཚན་ལ་ཚུལ་ཁྲིམས་དར་
རྒྱུས་གླིང་ཞེས་བཏགས་པ་དང་རྟེན་སྐལ་དུ་གསེར་ཟངས་ལས་གྲུབ་པའི་རྗེ་སྐུ་
དང་བླ་མཆོད་ཚོགས་ཞིང་། བྱང་ཆུབ་ལམ་རིམ་ཆེན་མོ་ སོགས་གནང་།
སྨར་ཁམས་སྐུ་ཕྲེང་དྲུག་པ་དགེ་ལེགས་ཆོས་ཀྱི་རྒྱ་མཚོའི་སྐབས། རྐྱེན་དབང་
གིས་གུར་དགོན་འདི་བཱ་ཡན་གྲམ་དཀར་སོགས་སུ་གནས་སྤོར་བྱེད་དགོས་པ་



གུང་ཧོ་ལྷ་མོ་དྲིལ་དགོན་ཚུལ་ཁྲིམས་དར་རྒྱས་གླིང་། ་.15
བྱུང༌། དེ་ནས་མཚོ་རྔའི་ནུབ་འགྲམ་གྱི་མགོན་པོ་གདོང་གི་གཡོན་ཟུར་དུང་
དཀར་ཞེས་པའི་གནས་དེར་དགོན་གཞི་སྤོས། རབ་བྱུང་བཅུ་དྲུག་པའི་སྟོད་
ཙམ་ལ་ཨ་རོལ་རྡོ་རྗེ་འཆང་བློ་བཟང་ལུང་རྟོགས་བསྟན་པའི་རྒྱལ་མཚན་མཆོག་
གནས་འདིར་ཕེབས་ཏེ་གུར་སྒར་ཁང་དགོན་དུ་བསྒྱུར་རྒྱུའི་ཐུགས་བཞེད་
གནང་བ་ལྟར། ཨ་ཁུ་ཕུན་ཚོགས་དང་དཔལ་ལྡན་གཉིས་ཀྱིས་གུར་སྒར་ཁང་
དགོན་དུ་བསྒྱུར། མཆོད་ཁང་དང་ནང་རྟེན་སོགས་འབྲིང་ཙམ་བཞེངས།
སྨར་ཁམས་སྐུ་ཕྲེང་བདུན་པ་བློ་བཟང་བསྟན་འཛིན་རྒྱ་མཚོའི་སྐབས། སྐུ་
གཞོགས་ཨ་རོལ་ཚང་གིས་ སྤྲེལ་ནག་ཕྱོགས་འདིར་དུས་འཁོར་དབང་ཆེན་
གནང་། དེའི་དུས་དགོན་འདིའི་བླ་གྲྭ་ཚང་མར་ཁྱེད་རྣམས་ཀྱི་དགོན་པ་
འདི་ལྷ་མོ་དྲེལ་ཞེས་གྲགས་པའི་གནས་དེར་སྦྱར་ན་ལེགས་ཚུལ་གསུངས་མོད།
ས་ཁྱི་ལོའི་དུས་ཟིང་མྱུར་བར་ལངས་བྱུང་བས་སྟེང་དུ་མ་སོང་། སྐབས་དེར་
བླ་མ་གཅིག་དང་གྲྭ་བཙུན་ཉེར་ལྔ་ཙམ་བཞུགས། །
ཏང་གི་མི་རིགས་སྲིད་ཇུས་དང་ཆོས་དད་རང་མོས་རང་དབང་གི་སྲིད་
ཇུས་ལག་ལེན་དུ་བསྟར་བ་དང་མཉམ་དུ། སྔོན་བྱོན་སྐྱེས་ཆེན་དུ་མས་
ཞབས་ཀྱིས་བཅགས་ཤིང་བྱིན་གྱིས་བརླབས་པའི་གནས་མཆོག་ལྷ་མོ་དྲེལ་དུ་
དགོན་གཞི་བཟུང་བ་དང་། སྨར་ཁམས་བློ་བཟང་བསྟན་འཛིན་རྒྱ་མཚོ་དང་
ཨ་ཁུ་དགེ་བཟང་གཉིས་ཀྱིས་གཙོ་འགན་བཞེས་ནས་དགོན་པ་བསྐྱར་བཞེངས་ ་
ཀྱི་ལས་འགན་ཁུར་དུ་བཞེས། སྤྱི་ལོ1991ལོར་གུང་ཧོ་རྫོང་མི་དམངས་
སྲིད་གཞུང་གིས་དངོས་སུ་ཆོག་མཆན་བཀོད་ནས་དམངས་གཙོ་དོ་དམ་ཨུ་ཡོན་
ལྷན་ཚོགས་བཙུགས་ཏེ་ལས་སྣེ་མི་སྣ་བསྐོ་བཞག་བྱས།
ད་ལྟ་དགོན་འདིར་ལྷ་ཁང་ཆུང་བ་ནང་རྟེན་དང་བཅས་པ་གཅིག་དང་།



·416：
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ལམ་
མ་ཎི་འཁོར་ལོ་ཉིས་བརྒྱ་ལྔ་བཅུ། ནང་ཆེན་གཉིས། གྲྭ་ཤག་ཉེར་གཉིས།
འདུ་ཁང་གྱན་ལྔ་བཅུ་ནང་རྟེན་དང་བཅས་པ་དང་། བཀའ་བསྟན་ཚར་
བཅུ། གསུང་འབུམ་སྣ་ཚོགས་པོ་ཏི་ཉིས་བརྒྱ་ལྷག་ཡོད་། གྲྭ་པ་ང་བཞི་
ཙམ་དང་བླ་མ་གཉིས་བཞུགས་ལ། བཀའ་རབ་འབྱམས་སྨྲ་བའི་དབང་པོ་ཆུ་
སྐྱ་ཞབས་དྲུང་བློ་བཟང་ལེགས་བཤད་ཉི་མ་མཆོག་ནས་ཀྱང་ཆོས་དང་ཟང་ཟིང་
གིས་གཞན་འགྲན་མེད་པར་བསྐྱངས་པ་དང་བྱེ་བྲག་ཏུ་འཇམ་མགོན་བླ་མའི་
ཕྱག་བཞེས་ཇི་ལྟ་བ་བཞིན་བཙུགས་ཏེ་བཤད་སྒྲུབ་གཉིས་ཀྱི་སྒོ་འཕར་ཡངས་
པར་ཕྱེ། འཐེབ་བརྒྱུའི་གནས་བརྟན་ཆེན་པོ་བསམ་གཏན་རྒྱ་མཚོས་ཀྱང་
ལུགས་གཉིས་ཀྱི་བགྱི་བ་མི་དམན་པ་གནང་། མདོར་ན་གོང་གསལ་རྣམ་
པའི་བཀའ་དྲིན་ལ་བརྟེན་ནས་དགོན་པའི་ཆོས་སྲིད་ཀྱི་ལེགས་ཚོགས་མཐའ་
དག་ཡར་ངོའི་ཟླ་པའི་དཔལ་ལ་འགྲན་བཞིན་གནས་པ་འདི་ལགས་སོ། །
ཧོ་ཐོག་གསང་སྔགས་མི་འགྱུར་ཟིལ་གནོན་གླིང་།
ཧོ་ཐོག་གསང་སྔགས་མི་འགྱུར་ཟིལ་གནོན་གླིང་ནི། ད་ལྟའི་དུམ་པ་
ཞོང་གི་ལྷོ་ཕྱོགས་སུ་སྤྱི་ལེ་གསུམ་གྱི་མཚམས་སུ་ རང་བྱུང་ཆུ་གཙང་སོགས་
བསམ་པ་ཏན་པར་འོས་པའི་མཐུན་རྐྱེན་ངང་གིས་འཇོམས་ཤིང་སའི་དཔྱད་པ་
ལེགས་པའི་སར་ཆགས་ཡོད་ལ། གྲུབ་མཐའ་ནི་སྔ་འགྱུར་བསྟན་པའི་རིང་
ལུགས་གསང་སྔགས་རྙིང་མ་བ་ཡིན་ ས་གླང་སྟེ་སྤྱི་ལོ1949ལོར་ཧོ་ཐོག་ཨ་
ཁུ་འཇིགས་མེད་རིག་འཛིན་མཆོག་གིས་རང་གི་སློབ་མ་དང་ཉེ་འཁོར་རྣམས་ཀྱི་
འདོད་མོས་ལྟར་ཕྱག་འདེབས་མཛད་ཅིང་། ཐོག་མར་འདུ་ཁང་གྱན་གསུམ་
ཙམ་བཞེངས་ཏེ་སྐུ་གསུང་ཐུགས་རྟེན་ལྷ་ཆས་མཆོད་ཆས་སོགས་མ་ཚང་བ་མེད་



གུང་ཧོ་ཧོ་ཐོག་གསང་སྔགས་མི་འགྱུར་ཟིལ་གནོན་གླིང་།
： 417 •
པར་བསྐྲུན་མོད་། ས་ཁྱི་ལོའི་ཆོས་ལུགས་བཅོས་བསྒྱུར་སྐབས་ཐམས་ཅད་
ཉམས་ཆག་བྱུང་། ཏང་གི་སྐབས་བཅུ་གཅིག་པའི་ཀྲུང་ཨུ་ཚང་འཛོམས་གྲོས་
ཚོགས་ཐེངས་གསུམ་པའི་རྗེས་སུ། ས་གནས་གཞན་དག་དང་འདྲ་བར་དབང་
གི་ཆོས་ལུགས་དད་མོས་རང་དབང་གི་སྲིད་ཇུས་བཟང་པོའི་ཉིན་བྱེད་ཀྱི་གཟི་
འོད་གནས་འདིར་འཕྲོས་ཏེ་ཚང་མ་དཀར་འདོན་བྱས་ཤིང་བདེ་སྐྱིད་ཀྱི་འཚོ་
བར་ཅི་དགར་རོལ་ཐུབ་པ་བྱུང་། ཆུ་སྤྲེལ་ཏེ་སྤྱི་ལོ1992ལོའི་ཟླ་གསུམ་པོར་
ཆོས་སྒྲུབ་རྟེན་བཞེངས་ཆོག་པའི་ཆོག་མཆན་ཐོབ་པ་བརྒྱུད། གདུལ་བྱ་སློབ་
མ་མང་པོའི་རི་འདོད་ལྟར་ཁོང་ཨ་ཁུ་རིན་པོ་ཆེས་དབུ་དྲངས་ཏེ་ལས་སྣེ་འགའ་
བསྐོ་བཞག་གནང་ཐོབ། ལོ་དེར་ལས་འགོ་ཚུགས་པ་དང་ཆུ་བྱ་སྟེ་སྤྱི་ལོ་
1993ལོའི་ཟླ་དགུ་བའི་ཚེས་བཅོ་ལྔ་ཉིན་བར་འདུ་ཁང་གྱན་བཅུ་ལྷག་སོ་ཕཔག་
གིས་བརྒྱན་པ་བཟོ་བཀོད་ཕུན་སུམ་ཚོགས་པ་དང་
། ནང་རྟེན་སྐུ་གསུང་
ཐུགས་རྟེན་དང་དངོས་ཆས་རྣམས་ཡོངས་སུ་བཞེངས་གྲུབ། གྲྭ་ཤག་ཀྱང་ཉི་
ཤུ་ལྷག་རང་ནུས་དང་བསྟུན་ཏེ་ལེགས་པར་བསྐྲུན་ཡོད་ལ། རྒྱུན་འདུག་དགེ་
བསྙེན་མ་ཉི་ཤུ་ཙམ་མཆིས།
དགོན་སྡེ་འདི་ཕྱག་འདེབས་མཛད་མཁན་ཧོ་ཐོག་ཨ་ཁུ་འཇིགས་མེད་
རིག་འཛིན་ནི། ཧྭ་ལུང་རྫོང་ཁུ་སྒར་ཐང་སྟོད་སྨད་གཉིས་སུ་ཕྱེ་བའི་སྟོད་ཏ་
ཁ་འོག་ཚང་གི་ཚོ་བར་ཡཔ་ལྷ་འབུམ་བཀྲ་ཤིས་དང་ཡུམ་ཚེ་མོ་སྒྲོལ་མ་གཉིས་ཀྱི་
སྲས་སུ་འཁྲུངས། ཆུང་དུས་ནས་ཆོས་ལ་དད་ཅིང་གཏན་ཚིགས་ཅན་དུ་
ལགས་པས་དགུང་ལོ་གཞོན་པའི་སྐབས་ནས་སྔགས་གྲལ་དུ་ཞུགས་ཤིང་ཡབ་
སྔགས་འཆང་ཆེན་པོའི་དྲུང་དུ་ཡི་གེ་འབྲི་ཀློག་ལ་སྦྱངས། འདོན་རྟ་དབྱངས་
གསུམ་སྐོར་ལ་བྱང་ཆུབ་པར་གྱུར་རྗེས་ཆོས་རྣམ་དག་སྒྲུབ་རྒྱུའི་ངེས་འབྱུང་



་418 ་ མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས། །
བཅོས་མིན་སྐྱེས་ཤིང་རྫ་དཔལ་སྤྲུལ་རིན་པོ་ཆེ་སོགས་བཤེས་གཉེན་མཁས་པ་
མང་པོ་བསྟེན་ཏེ། སྙིང་ཐིག་གི་གཞུང་དང་ཆོས་སྐྱོང་སྲོག་གཏད་བཅས་ཀྱི་
དབང་ཐོབ་པ་དང་། ཀུན་བཟང་བླ་མའི་ཞལ་ལུང་དང་སྔོན་འགྲོའི་རྩ་ཚིག
སྤྱོད་འཇུག་རྫོགས་པ་ཆེན་པོའི་ཆོས་སྐོར་སོགས་ཐོས་བསམ་དཔྱིས་ཕྱིན་པ་
མཛད། དེ་ནས་གནམ་རྫོང་ཨ་ཁུ་རིན་པོ་ཆེ་དང་དཀར་བརྗིད་ཨ་ཁུ་ཚང་།
མཁན་ཆེན་ཞི་བ་འཚོ། རེབ་གོང་ཨ་ཁུ་ཤེས་རབ་ཚང་། དགེ་འདུན་ཚང་།
མཁན་པོ་འཇིགས་ཕུན་སོགས་སྐྱེས་བུ་དམ་པ་དག་གི་ཞབས་པད་གཙུག་གིས་
མཆོད་དེ་འདོད་འཇོ་བུམ་བཟང་དང་ཆོས་དབྱིངས་མཛོད། ཀློང་ཆེན་
མཛོད་བདུན། རྒྱལ་སྲས་ལག་ལེན། ཉེས་པ་ཀུན་སེལ། ཡེ་ཤེས་བླ་མའི་
ཁྲིད་ལུང་། ཞི་ཁྲོ་དམ་པ་རིགས་བརྒྱ། སྙིང་ཐིག་གོང་འོག་གི་དབང་ལུང་
ཆ་ཚང་། ཆོས་སྐྱོང་སྲོག་གཏད། སྨིན་གླིང་རྡོར་སེམས་ཀྱི་དབང་། སྡེ་
བརྒྱད་སྲོག་གཏད། ཤིང་རྟའི་སྲོལ་འབྱེད་རྣམ་གཉིས་ཀྱི་ལུང་རྒྱུན་སོགས་
ལ་བ་ཅིག་མིན་པར་ཡང་དང་རིམ་པས་དབང་ལུང་ཁྲིད་གསུམ་གྲངས་མེད་
གསན་ཏེ་གདམས་ངག་གི་མཛོད་དུ་གྱུར་ཅིང་། ད་དུང་སྐྱེས་བུ་དམ་པའི་
མངོན་རྟགས་སུ་གྲུབ་མཐའི་ཕྱོགས་ཞེན་མེད་པར་ཞྭ་སེར་བསྟན་པའི་རིང་
ལུགས་པ་ཆེན་པོ་གྲུབ་པའི་དབང་ཕྱུག་རྗེ་འཇིགས་མེད་བསམ་གཏན་རིན་པོ་ཆེ་
དང་ཞྭ་དམར་རྡོ་རྗེ་འཆང་། ཨ་ལགས་ཡོངས་འཛིན་བཅས་ཀྱི་ཞལ་ནས་སྔ་
ཕྱིར་དུས་འཁོར་དབང་ཆེན་དང་ འཇམ་དཔལ་ཞལ་ལུང་། སེང་གདོང་།
མདོ་གདུགས་སྒྲོལ་གསུམ་བཅས་ཀྱི་དབང་རྗེས་གནང་ དང༌ སྙན་ ངག་རིག་
གནས་སོགས་ཀྱི་དཔེ་ཁྲིད་མང་དུ་གསན། དེ་ནས་བླ་མ་དག་གི་མཐུ་ལས་
བྱུང་བའི་དམ་ཆོས་རྣམ་དག་རྒྱུད་སྟེང་དུ་སྦྱོར་ཕྱིར། སེམས་རྣལ་དུ་ཕབ་



གུང་ཧོ་ཧོ་ཐོག་གསང་སྔགས་མི་འགྱུར་ཟིལ་གནོན་གླིང་， ་ 419 .
ནས་ལོ་གྲངས་བཅོ་བརྒྱད་ཀྱི་ཡུན་དུ་གདན་ཐོག་གཅིག་ལས་དྲོད་མ་ཡལ་བར་
རྫོགས་ཆེན་གྱི་ལྟ་བ་ཉམས་སུ་བཞེས། རྩ་རླུང་ལ་སྦྱངས་ཁྱད་ཐོན། སྙན་
གྲགས་ཀུན་ཏུ་ཁྱབ། གདུལ་བྱའི་སློབ་མ་རྒྱ་བོད་སྟོང་ཕྲག་བརྒལ་བ་བྱུང་ལ།
མཚོ་སྔོན་གྱི་བོད་ཁུལ་མང་ཤས་དང་རྒྱ་ནག་པེ་ཅིན་སོགས་མ་ཧཱ་ཙི་ནའི་ཡུལ་གྲུ་
བཅུ་ཕྲག་ལྷག་ལ་དངོས་ཕེབས་ཀྱིས་སྔ་འགྱུར་རྙིང་མའི་ཆོས་རྒྱུན་རྒྱ་ཆེར་སྤེལ།
དེ་མིན་རང་རེའི་ཁུལ་གྱི་ཁྲི་ཀ་ས་ཆའི་དཀར་བརྗིད་དང་སུམ་བྷ། ཨ་སྐོང་།
རྡོ་རི། ཧོར་ཀྱུ་བཅས་དང་གུང་ཧོ་ ས་ཆའི་ཏིང༌ཀྱཱ་དགོན་དང་ཨེར་སྟི།
བདུད་ཤུལ། ཞིན་ཧེའི་ཁོ་ཚེ་བཅས་ལ་ཆིབས་བསྒྱུར་མཛད་དེ་རྩ་གསུམ་གྱི་
དབང་དང་སྙིང་ཐིག་གོང་འོག་གི་དབང་། སྔོན་འགྲོ་འབྲུ་འགྲེལ། བདེ་
ཆེན་ཞིང་སྒྲུབ། སྨིན་གླིང་རྡོར་སེམས། ཞི་ཁྲོ། སྡེ་བརྒྱད་སྲོག་གཏད།
ཆོས་སྐྱོང་སྲོག་གཏོད། སྙིང་ཐིག་དུམ་གཉིས་ཀྱི་ལུང་ སོགས་གདུལ་བྱའི་
ཁམས་དང་བསྟུན་ཏེ་གང་ལ་གང་འདོད་དུ་བསྩལ་ཏེ་དད་ལྡན་རྒྱུད་ལ་ཐར་
བའི་ས་བོན་བསྐྲུན།
སྐུ་གསུང་ཐུགས་ཀྱི་རྟེན་བཞེངས་ནི། སྒྲུབ་པའི་དགའ་ཚལ་འདུ་ཁང་
ཆེན་མོའི་གཙང་ཁང་གྱན་དབུས་མར་སློབ་དཔོན་རིན་པོ་ཆེ་གཙོ་འཁོར་གསུམ་
པ་ཁྲི་དྲུག་འགྱོགས་ ཅན། གཡས་གཡོན་དུ་གུ་རུ་མཚན་བརྒྱད་དང་ཀུན་
མཁྱེན་ཡབ་སྲས། དེའི་གཡས་ སུ་ རྡོ་ རྗེ་ སེམས་ དཔའ་ཁྲི་ དྲུག་འགྱོགས།
སྒྲོལ་མ་དཀར་ལྗང་དང་སྨན་བླ་བདེ་གཤེགས་བརྒྱད། དེའི་གཡས་སུ་མཁན་
སློབ་ཆོས་གསུམ་ཁྲི་རྒྱབ་ཡོལ་ཅན། སྙིང་ཐིག་བླ་བརྒྱུད་སོགས་ལྷའི་བཟོ་བོ་
ཕུལ་བྱུང་དག་གི་སོར་རྩེ་ལས་བྱུང་བ་བྱིན་རླབས་ཀྱི་ཚན་ཁ་འབར་བ་མང་པོ་
ལེགས་པར་བཞེངས་ཡོད། དེ་དག་གི་བྱིན་རྟེན་དུ་འབྲས་སྤུངས་འཇིགས་



: 420 ·
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས༔
བྱེད་དང་སྒྲོལ་མ་གསུང་འབྱོན། བྱམས་པ་མཐོང་གྲོལ། སྲོང་བཙན་ཁྲི་
རོལ་བཅས་ཀྱི་ན་བཟའ་དང་གོང་ས་ཆེན་པོའི་དབུ་ཞྭ། ཀློང་ཆེན་རབ་
འབྱམས་པའི་དབུ་ཐོད། རྒྱལ་བ་བྱམས་པའི་བདུད་རྩི་རིལ་བུ། དགའ་
རབ་རྡོ་རྗེའི་གདུང་རིལ། མཁའ་འགྲོ་འབུམ་གྱི་དབུ་སྐྲ་ལས་གྲུབ་ པའི་མུ་
རུའི་དབང་ཞྭ། ལྷ་ལྕམ་པདྨ་གསོལ་གྱི་སྐུ་ཤ གྲུབ་ཆེན་ན་རོ་པའི་ཐོད་
ཞལ། རྗེ་མི་ལ་རས་པའི་སྒོམ་ཐག བྱང་སེམས་ཆོས་འཕགས་ཀྱི་ཚེམས།
རྫོགས་ཆེན་སྐྱབས་མགོན་གྱི་དབུ་ལོ། རྗེ་ཞབས་དཀར་པའི་གདུང་རུས།
པཎ་ཆེན་སྐུ་ཕྲེང་དང་པོ་དང་གཉིས་པའི་ན་བཟའ་དང་སྐུ་འགག སྐྱབས་
མགོན་སྐུ་ཕྲེང་གསུམ་པའི་ན་བཟའ་དང་དབུ་ལོ། ཨ་རོལ་སྐུ་ཕྲེང་གཉིས་
པའི་ན་བཟའ། བྲམ་ཟེ་དྲི་མེད་དཀར་པོའི་དབུ་ཐོད་སོགས་སྐྱེས་ཆེན་དམ་
པ་གྲངས་མེད་པའི་གདུང་རུས་དང་ན་བཟའ་བཅས་ཆོས་ནོར་དཀོན་པོ་མང་དུ་
བཞུགས།
གྱན་ཐང་གི་སྐོར་ལ། རིག་འཛིན་འདུས་པའི་གྱན་ཐང་དང་ཞི་ཁྲོ་
དམ་པ་རིགས་བརྒྱའི་གྱན་ཐང་། ཟངས་མདོག་དཔལ་རིའི་ཞིང་བཀོད་ཀྱི་
གྱན་ཐང་། བསམ་པ་ལྷུན་འགྲུབ་མའི་གྱན་ཐང་། བར་ཆད་ལམ་སེལ་གྱི་
གྱན་ཐང་། སློབ་དཔོན་གཙོ་འཁོར་གསུམ་པའི་གྱན་ཐང་། གུ་རུ་མཚན་
བརྒྱད་དང་སྙིང་ཐིག་བླ་བརྒྱུད། རིག་འཛིན་འཇིགས་མེད་གླིང་བ། རྒྱལ་
བ་ཀློང་ཆེན་པ། ཐུགས་རྗེ་ཆེན་པོ་སྡུག་བསྔལ་རང་གྲོལ་གྱི་འཁོར་བཞི་དང་
འོད་དཔག་མེད་ཀྱི་ཞིང་བཀོད་གྱན་ཐང་། གདུགས་དཀར་ཕྱག་སྟོང་སྤྱན་
སྟོང་གི་གྱན་ཐང་། ཕུར་བཟློག་ཟིལ་གནོན་གྱི་གྱན་ཐང་། སྐྱབས་འགྲོའི་
ཚོགས་ཞིང་། རྒྱན་དྲུག་མཆོག་གཉིས། སྨན་བླའི་ཞིང་བཀོད། མི་



གུང་ཧོ་ཧོ་ཐོག་གསང་སྔགས་མི་འགྱུར་ཟིལ་གནོན་གླིང་། 421 ་
འཁྲུགས་པ་དང་སྒྲོལ་མའི་ཞིང་བཀོད། འཇིགས་པ་བརྒྱུད་སྐྱོབ་མ་དང་རྗེ་
འབངས་ཉེར་ལྔ། ལྟུང་བཤགས་ ཀྱི་ ལྷ་ སོ་ལྔ། ཐུགས་རྗེ་ཆེན་པོ་བཅུ་
གཅིག་ཞལ་གྱི་གྱན་ཐང་བཅས་དད་ལྡན་པའི་བསོད་ནམས་ཀྱི་ས་ཞིང་མང་པོ་
མིག་གི་གསོས་སུ་ཆེ།
གསུང་རྟེན་གྱི་སྐོར་ལ་རྒྱལ་བའི་བཀའ་འགྱུར་རོ་ཅོག་དང་ཀློང་ཆེན་
མཛོད་བདུན་སོགས་གཙོ་བྱས་པའི་རྙིང་མའི་སློབ་དཔོན་དག་གི་གསུང་རྩོམ་
ཐར་ཐོར་བཞུགས། ཐུགས་རྟེན་ལ་བྱང་ཆུབ་མཆོད་རྟེན་དང་མཆོད་ཀོང་
སོགས་རྟེན་བྱིན་རླབས་ཅན་འགའ་ཤས་སྣང་།
ཆོས་ཐོག་གི་རིམ་པ་ལ་ཟླ་བཞི་བའི་ཚེས་གཅིག་ནས་བཅུ་ཐམ་པ་བར་
ཆོས་སྤྱོད་སྐོར་མང་དུ་གསུང་ལ་ཟླ་རེའི་ཡར་ངོ་མར་ངོ་ལ་ཚེས་བཅུ་ཆག་མེད་
ཡིན། ཟླ་དགུ་བའི་ཚེས་གསུམ་ནས་ཚེས་དགུའི་བར་ཞི་ཁྲོ་དམ་པ་རིགས་
བརྒྱའི་ཆོས་ཐོག་དང་ཚེས་བཅུ་སོགས་ཕྱག་ལེན་ཡང་དག་ཚུགས་ཡོད། ཆོས་
ཐོག་གཉིས་ཀྱི་སྐབས་སུ་ཕྱོགས་མང་པོའི་སློབ་མ་ཕེབས་ཡོང་བས་གྲྭ་གྲངས་སྔར་
ལས་མང་དུ་ འཕེལ་ ལ། ཆོས་ ཐོག་ སྐབས་ ཀྱི་འགྲིག་ ལམ་ དམ་ པོ་ ཡིན།
འདུ་ཁང་ཆེན་མོའི་མདུན་ཐད་དུ་ཨ་ཁུ་རིན་པོ་ཆེའི་མཚམས་ཁང་དང་རྒྱུན་
བཞུགས་རི་ཁྲོད་པ་དག་གི་གྲྭ་ཤག་མཆིས། དུས་བཞི་ཧྲིལ་བོར་གྲྭ་ཤག་ཕལ་
ཆེ་བའི་སྒོ་ཁར་མཚམས་ཐོ་བསླངས་ཡོད་ཅིང་དགེ་སྦྱོར་ལ་རྒྱུན་དུ་འབད་པ་
འདིས་ཕྱོགས་བཞིའི་དད་ལྡན་འགྲོ་བ་མང་པོར་ཆོས་ལུགས་ལ་དད་མོས་བྱེད་
རྒྱུའི་སྨོན་པ་སྐྱེ་རུ་བཅུག་ལ་ཉམ་ཐག་ནད་ཅན་མང་པོའི་སྐྱིད་སྡུག་གི་རེ་སྙེག་
བྱེད་སར་ཡང་གྱུར་ཏོ། །



： 422 ，
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
བ
་་་
རྒྱ་ཡེ་དགོན་ངོ་མཚར་ཐར་འདྲེན་གླིང་།
རྒྱུ་ཡེ་དགོན་ངོ་མཚར་ཐར་འདྲེན་གླིང་ནི་ཆབ་ཆ་གྲོང་བརྡལ་ནས་བྱང་
ཕྱོགས་སུ་སྤྱི་ལེ་ཉེར་བརྒྱད་ཀྱི་མཚམས་དང་། རིག་སྨོན་ཞང་ནས་ནུབ་བྱང་
ཕྱོགས་སུ་སྤྱི་ལེ་ཉེར་བདུན་གྱི་མཚོ་སྔོན་པོའི་འགྲམ་དུ་རྒྱུ་ཡེ་ཞེས་པའི་སྡེ་བ་རུ་
ཆགས་ཡོད་ཅིང༌། གྲུབ་མཐའ་ནི་དགེ་ལུགས་པ་ཡིན།
དགོན་འདི་ནི་སྤྱི་ལོ1984ལོར་གུང་རི་མཁའ་འགྲོ་མ་དམ་ཚིག་སྒྲོལ་
མས་པཎ་ཆེན་སྐུ་ཕྲེང་བཅུ་བ་མཆོག་གི་ཐུགས་སྨོན་ལྟར་ཕྱག་འདེབས་གནང་བ་
ཡིན་ལ། ཀུན་གཟིགས་སྣང་བ་མཐའ་ཡས་མཆོག་ནས་ཆེད་དུ་དགོན་འདི་ལ་
ངོ་མཚར་ཐོར་འདྲེན་གླིང་ཞེས་མཚན་བྱང་ཕྱག་བྲིས་གནང་བར་མ་ཟད་སྤྱི་ལོ
1988ལོར་གོང་རིམ་སྡེ་ཁག་གིས་དངོས་སུ་ཆོག་མཆན་བཀོད།
རྟེན་གྱི་གཙོ་བོ་ལ་པཎ་ཆེན་སྐུ་ཕྲེང་བཅུ་བའི་ཕྱག་དཔེ་བཀའ་འགྱུར་
དང་སྐུ་ཕྲེང་བཞི་བའི་གསུང་འབུམ་དང་ན་བཟའ་ཆ་ཚང་། ཐངས་སེར་
ལས་གྲུབ་པའི་སྟོན་པའི་སྐུ་དང་ རྗེ་སྐུ། ཤིང་སྐུ་གནས་བརྟན་བཅུ་དྲུག་
རྗེ་བཙུན་བྱམས་པ་མགོན་པོ་ཐུགས་རྗེ་ཆེན་པོ། སྒྲོལ་མ། འཇམ་པའི་
དབྱངས། རྣམ་རྒྱལ་མ། མགོན་ལྷ་ཡུལ་ལྷའི་རྒྱལ་པོ། ཟངས་སྐུ་སྒྲོལ་མ་
སྤུན་བདུན་སོགས་བཞུགས།
ཕྱག་ལེན་ཆོས་ཐོག་གི་རིམ་པ་ནི་དགེ་ལུགས་པའི་དགོན་པ་གཞན་དང་
འདྲ། ད་སྐབས་གཙུག་ལག་ཁང་གསུམ་དང་། གྲྭ་ཤག་དུ་མ། གྲྭ་པ་ཉི་
ཤུ་ལྷག་ཡོད།
དགོན་པ་ཕྱག་འདེབས་གནང་མཁན་གུང་རི་མཁའ་འགྲོ་མ་འདི་པ་



གུང་ཧོ་རྒྱ་ཡེ་དགོན་ངོ་མཚར་ཐར་འདྲེན་གླིང་།
·423 .
ཚང་ནི༧ཀུན་གཟིགས་པཎ་ཆེན་ཐམས་ཅད་མཁྱེན་པ་སྐུ་ཕྲེང་བཅུ་བ་མཆོག་
དང་དགུང་གྲངས་མཉམ་ལ། རབ་བྱུང་བཅུ་དྲུག་པའི་ས་ཕོ་སྟག་གི་ལོ་སྟེ་སྤྱི་
ལོ1938ལོའི་ཟླ་ལྔ་བའི་ཚེས་བཅུ་གསུམ་ཉིན། རེབ་གོང་འཕྲང་ཡར་ནང་
ལྕང་སྐྱ་ཞེས་པའི་སྡེ་བ་རུ་འཁྲུངས་ཤིང་། ཆུང་དུས་ནས་ཨ་རོལ་བློ་བཟང་
ལུང་རྟོགས་བསྟན་པའི་རྒྱལ་མཚན་མཆོག་གིས་གུང་རི་མཁའ་འགྲོ་མའི་ཡང་
སྲིད་ དུ་ ཐུགས་ ཐག་ བཅད་ དེ་ ལུགས་ གཉིས་ ཀྱིས་ གཅེས་ པར་ བསྐྱངས།
དགུང་ལོ་དགུའི་ཐོག་རིག་འཛིན་གྲུབ་པའི་དབང་ཕྱུག་ཆེན་པོ་ཞི་བ་འཚོས་དགེ་
བསྙེན་མའི་སྡོམ་པ་བསྩལ་ཏེ་མཚན་ལ་དམ་ཚིག་སྒྲོལ་མ་ཞེས་གསོལ་ཞིང་ཞབས་
བརྟན་གསོལ་འདེབས་ཀྱང་བརྩམས། དགུང་ལོ་བཅུ་གསུམ་ཐོག་རེབ་གོང་
སྐུ་གཞོགས་ཆེན་མོ་རྗེ་ཨ་རོལ་རྡོ་རྗེ་འཆང་གི་མདུན་ནས་རབ་བྱུང་གི་དངོས་པོ་
ཡང་དག་ པར་ བཞེས། མཚན་ ལ་ བློ་ བཟང་ བྱང༌ ཆུབ་ སྒྲོལ་ མ་ གསོལ།
མཛད་སྤྱོད་ཐ་མལ་བའི་ཚུལ་དུ་བསྟན་འགྲོའི་དོན་ཤིན་ཏུ་མང་པོ་མཛད་མྱོང་།
སྤྱི་ལོ1958ལོར་ཆོས་ལུགས་བཅོས་བསྒྱུར་གྱི་རླུང་འཚུབ་ལྡང་བའི་སྐབས་སུ།
ཁྲི་མོན་དུ་ལོ་ངོ་གསུམ་རིང་བཞུགས། ཏང་གི་ཆོས་ལུགས་དད་མོས་རང་
དབང་གི་སྲིད་ཇུས་ལག་བསྟར་བྱས་རྗེས་ཏེ། སྤྱི་ལོ1980ལོར་ཨུ་ཡོན་ཀྲང་
གཞོན་པ་པཎ་ཆེན་རིན་པོ་ཆེ་མཚོ་ལྷོར་གཟིགས་ཞིབ་ཏུ་ཕེབས་སྐབས། ཁོ
མོ་དང་རྒྱ་ཡེ་དད་ལྡན་མང་ཚོགས་ཀྱིས་དགོན་པ་འདེབས་རྒྱུའི་སྐོར་ཞུས་པ་ན།
རིན་པོ་ཆེ་མཆོག་གིས་དགོན་པ་བཏབ་ན་བཟང་ཚུལ་གྱི་ཐུགས་སྨོན་ཡང་དག་
མཛད་ཅིང་གཟིགས་སྐྱོང་ཆེན་པོ་གནང་། ད་ལྟ་མཁའ་འགྲོ་མ་ཚང་གཟུགས་
སྐུ་འཚོ་ཞིང་བཞུགས་ལགས་སོ། །



• 424 •
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
དཀར་ལ་དགོན་བཤད་སྒྲུབ་དར་རྒྱས་གླིང་།
དཀར་ལ་དགོན་བཤད་སྒྲུབ་དར་རྒྱས་གླིང་ནི་ཆབ་ཆ་གྲོང་བརྡལ་གྱི་
ནུབ་བྱང་ཕྱོགས་སུ་སྤྱི་ལེ་བརྒྱ་དང་བཅུ་གཅིག་གི་མཚམས་ཏེ་ཆོས་རྗེ་ཐང་
དཀར་ལ་ཞེས་པའི་སར་ཆགས་ཡོད་ཅིང་། ད་ལྟའི་གུང་ཧོ་རྫོང་སྤྲེལ་ནག་
ཞང་གི་ཁོངས་གཏོགས་ཡིན། གྲུབ་མཐའ་ནི་རི་བོ་དགེ་ལྡན་པའི་ལུགས་
བཟང་འཛིན་པ་ཡིན། །
ཀུན་གཟིགས་པཎ་ཆེན་སྐུ་ཕྲེང་བཅུ་བ་བློ་བཟང་འཕྲིན་ལས་ལྷུན་གྲུབ་
ཆོས་ཀྱི་རྒྱལ་མཚན་མཆོག་གིས་རབ་རྒྱལ་ལྕགས་སྤྲེལ་ཏེ་སྤྱི་ལོ1980ལོའི་ཧོར་
ཟླ་དགུ་བར་གཞི་འདི་དགོན་སར་བསྟན་ཅིང་། རྟེན་བཞེངས་ཀྱི་གཟུངས་
གཞུག་ཏུ་འབུལ་རྒྱུ་ལ་རིན་པོ་ཆེ་ཁོང་ཉིད་ཀྱི་ཚོན་ལྡན་འདྲ་པར་དང་སངས་
རྒྱས་འོད་དཔག་མེད་ཀྱི་སྐུ་ཆུང་ པ་བྱིན་རླབས་ ཅན་ གསུམ་གནང་། ཨ་
མཆོད་རྔ་བ་བློ་བཟང་འཕྲིན་ལས་རྒྱ་མཚོ་མཆོག་གིས་དགོན་པ་འདེབས་པའི་
ཁུར་བླངས་ཏེ། ལྕགས་བྱ་སྟེ་སྤྱི་ལོ1981ལོའི་ཟླ་དྲུག་པའི་ཚེས་བཅུ་གསུམ་
ཉིན་དངོས་སུ་རྨང་གཞི་འདིང་བའི་འགོ་བརྩམས། སྔ་གཞུག་ལོ་ངོ་བཅུའི་
རིང་ལ་དགོན་འདིར་རྟེན་དང་བརྟེན་པ་ལེགས་བཞེངས་བྱས་པས། སྐུ་
འབུམ་རྒྱུད་པ་གྲྭ་ཚང་གི་འདུ་ཁང་གི་ཆེ་ཆུང་དང་ཕལ་ཆེར་མཉམ་པའི་འདུ་
ཁང་ཆེན་མོ་གཅིག་དང་། བཙན་ཁང་། སྒྲོལ་མ་ལྷ་ཁང་། བླ་མའི་ནང་
ཆེན་གཟིམ་ཁང་། དགེ་འདུན་པའི་བཞུགས་ཤག དེ་མིན་བདེ་གཤེགས་
མཆོད་རྟེན་བརྒྱད། མ་ཎི་དུང་འཁོར་བརྒྱ་ལྷག་བཅས་ལེགས་གྲུབ་བྱུང་ཟིན།
གཞི་གསུམ་གྱི་ཕྱག་ལེན་དང་ཟླ་རེའི་ཆོས་ཐོག འཆད་ཉན་གྱི་རྩོད་གྲྭ་བཅས་



གུང་ཧོ་དཀར་ལ་དགོན་བཤད་སྒྲུབ་དར་རྒྱས་གླིང་།
： 425
ཀྱང་ཚུགས་ཡོད། ཤིང་བྱི་སྟེ་སྤྱི་ལོ1984ལོར་མཚོ་ལྷོ་ཁུལ་ཨུ་འཐབ་ཕྱོགས་
གཅིག་སྒྲིལ་པུའུ་ནས་དངོས་སུ་ཆོས་ཀྱི་བྱེད་སྒོ་སྤེལ་ཆོག་པའི་ཆོག་མཆན་བཀོད།
ད་ལྟ་དགོན་འདིར་གྲྭ་བཙུན་ལྔ་བཅུ་འདུས་པའི་དགེ་འདུན་ངང་མོའི་ཁྱུ་ཚོགས་
ཀྱིས་ཞྭ་སེར་ཅོད་པན་འཆང་བའི་རིང་ལུགས་དྲི་མ་མེད་པའི་ཕྱག་ལེན་ལྟར་
ཆོས་རྣམ་དག་སྒྲུབ་བཞིན་མཆིས་ཤིང་། སྐུ་གསུང་ཐུགས་ཀྱི་རྟེན་བཞེངས་
ཀྱང་མི་དམན་པ་མཛད་དེ་འགྲོ་བའི་བསོད་ནམས་གསོག་སའི་ཞིང་དམ་པར་
བཞུགས་སོ། །
དགོན་པ་འདེབས་པ་པོ་ཨ་མཆོད་རྔ་བ་བློ་བཟང་འཕྲིན་ལས་རྒྱ་མཚོ་ནི།
རབ་བྱུང་བཅོ་ལྔ་བའི་མེ་འབྲུག་ སྟེ་སྤྱི་ལོ1916ལོར་ སི་ཁྲོན་རྔ་བ་ཁུལ་དུ་
འཁྲུངས་ ཤིང་། བྱིས་ པའི་ དུས་ ཀྱི་ མཚན་ ལ་ འཁོན་ ཐར་ ཞེས་ འབོད།
དགུང་གྲངས་ བཅུ་ གཅིག་བཞེས་པ་མེ་སྟག་ སྟེ་སྤྱི་ལོ1926ལོར་བསེ་ཀུན་
དགའ་ཡོན་ཏན་ལྷུན་གྲུབ་དང་མཁན་པོ་གསང་མཐའ་གཉིས་ཀྱི་དྲུང་དུ་རབ་
བྱུང་དང་དགེ་ཚུལ་གྱི་སྡོམ་པ་བཞེས། མཚན་ལ་ཀུན་དགའ་ཚུལ་ཁྲིམས་
གསོལ། དགུང་ལོ་ཉེར་གཅིག་ཐོག་འབྲོག་དགེ་དགོན་པའི་འཇམ་དབྱངས་
མཁྱེན་རབ་ཀྱི་མདུན་ནས་དགེ་སློང་གི་སྡོམ་པ་བླངས། ཐུགས་རིག་གསལ་
ཞིང་མི་བརྗེད་པའི་གཟུངས་ཐོབ་ཡོད་པས་ འདོན་ཆོས་མང་པོ་བློ་ལ་ཟིན།
དགེ་རྒན་དུ་ཤེར་བློ་དང་ཀུན་དགའ་སོགས་བསྟེན་མྱོང་། ཚེ་གང་བོར་ཉིན་
མཚན་ཀུན་ཏུ་སྒྲོལ་མ་དཀར་ལྗང་སྒོམ་བཟླས་མ་བཏང་བས་གྲུབ་པའི་རྟགས་
མཚན་མང་པོ་ཤར། སྤྱི་ལོ1942ལོར་མཚོ་སྔོན་འཆགས་སྐོར་དུ་ཐོག་མར་
འབྱོར། དེ་ནས་གཡོན་རུ་དགོན་དང་སྤྲེལ་ན་ག་མཐེབ་རྒྱ་བཅས་སུ་ཆོས་ཀྱི་
འགྲོ་དོན་དཔག་མེད་བསྐྱངས། དགུང་ལོ་སོ་ལྔ་བཞེས་པ་ས་སྟག་སྟེ་སྤྱི་ལོ



426 ： མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
1950ལོར་ལྷ་བ་དཔལ་མཁར་ལ་བྲག་ཆོས་བརྩེགས་དགོན་བཀྲ་ ཤིས་དགེ་
འཕེལ་གླིང་འདེབས་རོགས་གནང་བ་དང་། འདུ་ཁང་རྟེན་བཞེངས་དང་
བ་གཞི་གསུམ་གྱི་ཕྱག་ལེན། དུས་བཟང་གི་ཆོས་ཐོག་སོགས་དགོན་པ་ཞིག་ལ་
ཅི་ཡོད་དེ་རུ་བཞུགས་པར་བྱས། དགུང་ལོ་སོ་བདུན་ཐོག་ས་དེའི་བླ་དཔོན་
རྣམས་ཀྱི་རོགས་སྐྱོར་ལ་བརྟེན་ནས་ཉག་དམར་བཀྲ་ཤིས་གཏན་བདེ་གླིང་
འདེབས་འགོ་བརྩམས། འདུ་ཁང་དང་གྲྭ་ཤག་གི་ཤིང་ལས་སོགས་ལག་རྩལ་
གྱི་ལས་ ཀ་ མ་གཏོགས་ གྱུང་རྡུང་བ་དང་། འདམ་ ཞལ། སྐྱེལ་འདྲེན་
སོགས་ཁོང་རང་གི་ལུས་ཀྱི་རྩོལ་བ་ཁོ་ནར་བརྟེན་ནས་བཞེངས་པ་ཡིན་ཞིང་།
དགོན་དེར་ཡང་རྟེན་དང་བརྟེན་པ་བཞེངས་པ་དང་། གཞི་གསུམ་གྱི་ཕྱག་
ལེན། དུས་བཟང་ཆོས་ཐོག་སོགས་རྒྱུན་ལྡན་གྱི་འགྲིག་ལམ་ཆ་ཚང་བཙུགས་
ལ། དགེ་འདུན་སུམ་ཅུ་ལྷག་འཕེལ། ས་ཁྱི་ལོའི་ཆོས་ལུགས་བཅོས་བསྒྱུར་
སྐབས་གོང་གི་དགོན་གཉིས་ཀྱི་ལྷ་རྟེན་ཆོས་གསུམ་ཐམས་ཅད་འབྱུང་བ་ཆེན་
པོའི་རང་ཁམས་སུ་ཐིམ་སྟེ་ལྷག་ལུས་མེད་པར་འཇིག ཁོང་ཚང་ལ་ཉེས་མེད་
ཉེས་འདོགས་ཀྱི་ཁག་དཀྲིས་ནས་དཀའ་ངལ་ལ་མང་དུ་གཏད་མོད། བསྟན་
པ་ཡང་དར་གྱི་དབུ་བརྙེས་པ་དང་ཆབས་ཅིག་དཀར་འདོན་ཡང་དག་བྱས།
དགུང་ལོ་རེ་དགུ་བཞེས་པ་ལྕགས་བྱ་སྟེ་སྤྱི་ལོ1981ལོར་ཀུན་གཟིགས་སྣང་བ་
མཐའ་ཡས་ཀྱི་ལུང་བསྟན་ལྟར་གནས་འདིར་དཀར་ལ་དགོན་བཤད་སྒྲུབ་དར་
རྒྱས་གླིང་གི་གཞི་ཐོག་མར་བཏིངས། མདོར་ན་སྐུ་ཚེ་གང་བོར་བསྟན་འགྲོར་
ཕན་པའི་དོན་ཁོ་ན་མཛད་དེ། དཀར་པོ་དགེ་བའི་ཕྱོགས་སུ་དངོས་འབུལ་
གྱི་སྦྱིན་པ་རྒྱ་ཆེར་བཏང་མྱོང་བའི་བྱ་བཏང་བ་བླ་ན་མ་མཆིས་པ་ཞིག་ལས་མ་
འདས་སོ། །



གུང་ཧོ་འབུམ་ལུང་དགོན་བསམ་གཏནི་ཉམས་དགའི་དབེན་གནས།427 ·
དགོན་འདིའི་ཆོས་ཐོག་གི་རིམ་པ་ལ། ལོ་ཧྲིལ་བོར་ཆོས་ཐོག་ཉིན་
བརྒྱ་དང་ཉི་ཤུ་ཡོད་ཅིང་། དེ་དག་ནི་རྒྱ་ལོའི་ཆོ་འཕྲུལ་སྨོན་ལམ་དང་། ཟླ་
གཉིས་པར་སྒྲོལ་མ་བྱེ་འདོན། ཟླ་གསུམ་པར་གུང་གསེང་། དེའི་འཕྲོག
མའི་ཟླ་བ་རྣམས་ལ་ཉིན་བཅུའི་ཆོས་ཐོག དབྱར་གནས། གསོ་སྦྱོང་
སོགས་ཡོད་དོ། །
འབུམ་ལུང་དགོན་བསམ་གཏན་ཉམས་དགའི་
དབེན་གནས། །
འབུམ་ལུང་དགོན་བསམ་གཏན་ཉམས་དགའི་དབེན་གནས་ནི་གུང་
ཧོའི་ཆབ་ཆ་གྲོང་བརྡལ་ནས་ནུབ་ཕྱོགས་སུ་སྤྱི་ལེ་ཞེ་བརྒྱད་ཀྱི་སར་གནས་པའི་
ཡུན་དར་ཞིང་གི་བྱང་དུ་སྤྱི་ལེ་བརྒྱད་ཙམ་བགྲོད་པའི་སར་ཆགས་ཡོད་ཅིང་།
གྲུབ་མཐའ་ནི་སྔ་འགྱུར་རྙིང་མ་བ་ཡིན་ལ་ཡུལ་ཕྱོགས་འདིར་གསང་སྔགས་སྔ་
འགྱུར་བའི་ཁུངས་སུ་རབ་བྱུང་ངུར་སྨྲིག་གི་ཆོས་སྡེ་ཁོ་ན་ཡིན། ད་སྐབས་གྲྭ་
པ་སུམ་ཅུ་ལྷག་བཞུགས། །
རབ་བྱུང་བཅུ་བཞི་བའི་ས་ཕོ་རྟ་སྟེ་སྤྱི་ལོ1858ལོར་བདུད་ཤུལ་ཁྱོན་
བཟའི་དཔོན་རབས་ཐོག་མ་ཚེ་མཁར་རྒྱལ་ཟེར་བའི་དུས་སུ། རྗེ་ཐར་ཤུལ་
སྐུ་ཕྲེང་བཞི་བ་དགེ་འདུན་ཆོས་སྐྱོང་རྒྱ་མཚོ་མཆོག་གི་བཀའ་ལུང་ལྟར་སྡེ་བའི་
ཆོས་འདོན་པ་ཐམས་ཅད་ལྷན་འཛོམས་སྒོས་བཞི་བའི་སྨྱུང་གནས་དང་དྲུག་
པའི་མ་ཎི་སོགས་ཀྱི་སྤྱི་བ་བཙུགས་པ་དེ་ནི་དེང་གི་དགོན་པའི་ཐོག་མའི་རྨང་
གཞི་ཡིན་ལ་གུར་སྒར་གྱི་ཚུལ་དུ་ཡོད། དཔོན་རབས་རིམ་བྱོན་ཚང་མས་སྤྱི་
སྒར་འདིར་སྐུ་གསུང་ཐུགས་ཀྱི་རྟེན་བཞེངས་དང་མཆོད་ཆའི་རིགས་སོགས་ཀྱི་



་428་
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་པསྡུས།
མཐུན་རྐྱེན་བསྒྲིགས་ལ། རིམ་གྱིས་ཆོས་ལུགས་བྱེད་སྒོ་འཐུས་ཚང་བྱས་ཏེ་
དགོན་པའི་རྣམ་པར་ཆགས་པ་དང་། སྒྲིག་ཁྲིམས་སོགས་བཙུགས་ཏེ་དགོན་
པའི་བྱ་བ་ཡར་ལྡན་དུ་བསྐྱངས། ཁྱད་པར་དུ་དཔོན་རབས་གཉིས་པ་དབང་
རིས་ནས་སྤྱི་སྒར་འདི་ལ་རྒྱབ་སྐྱོར་ཆེན་པོ་གནང་སྟེ་བྱ་བ་ལས་སྒྲུབ་ཀྱི་བསྐོ་
བཞག་དང་སྒྲིག་ཁྲིམས་སོགས་གསར་འཛུགས་བྱས་པ་དང་། དཔོན་རབས་
གསུམ་པ་ཡེ་རྒྱ་ནས་སྤྱི་བ་འདི་ལ་ཐུགས་ཁུར་ཆེན་པོ་གནང་སྟེ་འགྲིག་ལམ་དམ་
འཛིན་དང་། ཚོགས་སྒྲིས་གསར་བ་དང་མཆོད་ཆའི་རིགས་སྣ་ཚོགས། ལྷ་
སྐུ་དང་གླེགས་བམ་གསུང་འབུམ་སོགས་མང་པོ་སྦྱར། དད་ལྡན་མང་ཚོགས་
རྣམས་ཀྱིས་རྟ་ནོར་ར་ལུག་སོགས་བརྒྱ་ལྷག་ཙམ་སྤྱི་སྒར་འདི་ཉིད་ཀྱི་འཚོ་བའི་
མཐུན་རྐྱེན་དུ་མཁོ་སྤྲོད་གནང་། ས་ཁྱི་ལོའི་ཆོས་ལུགས་བཅོས་བསྒྱུར་གྱི་
དུས་ཟིང་ཁྲོད་སྤྱི་སྒར་འདིའི་ལས་སྣེ་མི་སྣ་དང་དཔལ་འབྱོར་ཐམས་ཅད་མེད་
བརླགས་སུ་བཏང་སྟེ་འཇིག་ཟིན། སྤྱི་ལོ1978ལོར་བླ་མེད་ཏང་གི་སྲིད་
ཇུས་བཟང་པོའི་ཉི་འོད་སླར་ཡང་འཛིན་མའི་ཁྱོན་དུ་འཕྲོས་པ་དང་བསྟུན་ནས་
ཡུལ་འདིའི་བདུད་ཤུལ་དཔོན་པོ་སྙིང་བྷ་སྟེ་འོད་གསལ་རང་གྲོལ་ལགས་ཀྱིས་སྣེ་
དྲངས། ཀུན་གཟིགས་ པཎ་ ཆེན་ བཅུ་ བ་ མཆོག་ གིས་ ཐུགས བརྩེ་བར་
དགོངས་ནས་གནང་སྦྱིན་མཛད་པའི་སྒོར་སུམ་སྟོང་གིས་རྐྱེན་བྱས་ཏེ། སྡེ་
བའི་མི་སྣ་འགས་ཁ་འགོ་བྱས་ཐོག་ཡུལ་མི་དད་ལྡན་ཀུན་གྱིས་དགའ་དད་སྤྲོ་
གསུམ་གྱི་ངང་ད་ལྟའི་གནས་གཞི་འདིར་འདུ་ཁང་ཞིག་གི་ གཞི་ཐོག་མར་
བཏིངས་ཏེ་ཁང་དགོན་དངོས་སུ་བཏབ་པ་དང་། ནང་རྟེན་དང་དུས་མཆོད་
ཀྱི་རིམ་པ་མཐའ་དག་སྔར་མེད་གསར་བཞེངས་དང་ཡོད་པ་འཐུས་ཚང་དུ་
བཏང་། སྤྱི་ལོ1986ལོར་གོང་རིམ་སྲིད་གཞུང་གིས་དངོས་སུ་ཆོས་ལུགས་



ཡུང་ཏོ་འབུམ་ལུང་དགོན་བསམ་གཏན་ཉ མས་དགུའི་དབེན་གནས།
，429 .
བྱེད་སྒོ་རྒྱ་ཆེར་སྤེལ་ཆོག་པའི་ཆོག་མཆན་བཀོད། དུས་མཚུངས་སུ་ཧོ་ཐོག་
ཨ་ཁུ་རིག་འཛིན་འཇིགས་མེད་དཔལ་བཟང་པོས་དགོན་པའི་མཚན་ལ་གསང་
སྔགས་དགེ་འཕེལ་གླིང་ཞེས་གསོལ། མེ་ཡོས་ཏེ་སྤྱི་ལོ1987ལོར་བདུད་ཤུལ་
སྙིང་བྷ་ ལགས་ དགོངས་ པ་ གཞན་ དོན་ དུ་ གཏད། ས་ སྦྲུལ་ ཏེ་ སྤྱི་ ལོ་
1989ལོར་ཨ་ཁུ་སྙིང་བྷ་འོད་གསལ་རང་གྲོལ་ཚང་གི་སྐུ་གདུང་མཆོད་རྟེན་
ཆེན་མོ་ལེགས་པར་བཞེངས། དུས་མཆོད་དང་ཆོས་ཐོག་སྒྲིག་ཁྲིམས་སོགས་
དགོན་པའི་ཆོས་སྲིད་བྱ་བ་ཐམས་ཅད་ཡར་ངོའི་ཟླ་བཞིན་འཕེལ་ཞིང་གནས།
དགོན་པ་བདག་སྐྱོང་གི་ཐད་རྒྱལ་ཁབ་ཀྱི་ཁྲིམས་སྲོལ་ལྟར་དགོན་པ་དོ་དམ་ཨུ་
ཡོན་ལྷན་ཚོགས་བཙུགས་ཤིང་། ཁོངས་ མིའི་ཁྲོད་ཀྲུའུ་རིན་རྒན་གཞོན་
གཉིས་དང་ལས་སྣ་བཞི་སྟེ་བསྡོམས་པས་མི་སྣ་དྲུག་བསྐོ་བཞག་བྱས།
ད་སྐབས་དགོན་འདིར་འདུ་ཁང་གྱན་བཅུ་དང་ལྷ་ཁང་རྒྱན་དྲུག གྲྭ་
ཤག་སྤྱན་ཉི་ ཤུ་ལྷག་ཡོད་པར་མ་ཟད། གྲྭ་པ་སུམ་ཅུ་ལྷག་འདུས་པ་དང་།
ནོར་བཞི་བཅུ་ལྷག ལུག་ཉི་ཤུ། འདེབས་ཞིང་མུའུ་བདུན་ཅུ་བཅས་ཀྱང་
འཚོ་བའི་ཁ་སྣོན་དུ་ཡོད་དོ། །
སྐུ་གསུང་ ཐུགས་ ཀྱི་ རྟེན་ བཞེངས་ ཀྱང་འོས་ མཚམས་ ཤིག་ ཡོད་ ལ།
ཆོས་ཐོག་གི་རིམ་པ་ནི་རྙིང་མ་བའི་ཕྱག་ལེན་ལྟར་གང་ལ་གང་འཚམ་རྒྱུན་སྐྱོང་
གནང་བཞིན་མཆིས། དེ་ཡང་སྐུ་རྟེན་གྱི་སྐོར་ལ་སྟོན་པ་གཙོ་འཁོར་གསུམ་
དང་། རྗེ་གཟིགས་པ་ལྔ་ལྡན། ཨོ་རྒྱན་ཡབ་ཡུམ་གསུམ། མཁན་སློབ་
ཆོས་གསུམ་དང་རྒྱན་དྲུག་མཆོག་གཉིས། གནས་བརྟན་བཅུ་དྲུག རིག་
འཛིན་བརྒྱད་བཅས་ཀྱི་སྨན་སྐུ་དང་། རྙིང་མའི་སློབ་དཔོན་ཀློང་ཆེན་རབ་
འབྱམས་པ་དང་འཇིགས་མེད་གླིང་པའི་བླ་སྐུ། རྩ་གསུམ་ལྷ་ཚོགས་དང་ཞི་



430 • མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས། -
ཁྲོ་དམ་པ་རིགས་བརྒྱ། བསམ་ལྷུན་དང་བར་ཆད་ལམ་སེལ། སྒྲོལ་མ།
ཕུར་བ། དཔལ་ ཆེན། སེང་གདོང་། བཀའ་བརྒྱུད། གདུགས་
དཀར། ཟངས་མདོག་དཔལ་རིའི་ཞིང་བཀོད། ཐུགས་རྗེ་ཆེན་པོ། མི་
འཁྲུགས་པ། རྗེ་བཙུན་བྱམས་མགོན། སངས་རྒྱས་སྨན་བླ་སོགས་ཀྱི་གྱོན་
ཐང་ཆེ་ཆུང་མང་པོ་དང་གོས་དྲུབ་ཐང་ག་དུ་མ་བཞུགས། །
གསུང་རྟེན་གྱི་སྐོར་ལ་བཀའ་བསྟན་འགྱུར་དང་རིན་ཆེན་གཏེར་མཛོད།
རྒྱུད་འབུམ། སྙིང་ཐིག་དུམ་གཉིས། ཀློང་ཆེན་མཛོད་བདུན༑ མི་ཕམ་
བཀའ་འབུམ། མཁྱེན་ བརྩེའི་ བཀའ་ འབུམ། རྗེའི་ གསུང་ འབུམ།
བདུད་འཇོམས་གསུང་འབུམ་སོགས་གསུང་རབ་གླེགས་བམ་མང་པོ་བཞུགས།
ཐུགས་རྟེན་གྱི་སྐོར་ལ་ ཨ་ཁུ་སྙིང་བྷ་འོད་གསལ་རང་གྲོལ་ཚང་གི་སྐུ་
གདུང་མཆོད་རྟེན་གཟུངས་གཞུག་ཕུན་སུམ་ཚོགས་པ་ཅན་དེས་མཚོན་རྟེན་སྣ་
ཤིན་ཏུ་འཛོམས་པོ་བཞུགས་སོ། །
ཆོས་ཐོག་གཙོ་བོ་ནི་ལོ་རེའི་ཧོར་ཟླ་དང་པོའི་ཕུར་ཟླ་ཉིན་བདུན་དང་།
གཉིས་པའི་བསྐུང་མཆོད་ཉིན་ཞག་ཉི་ཤུ། བདུན་པའི་ཚེས་བཅུ་དུས་མཆོད་
ཉིན་ལྔ། དགུ་བའི་ཞི་ཁྲོ་ཉིན་བདུན། བཅུ་བའི་ལྔ་མཆོད་ཉིན་བདུན།
མགོ་ཟླའི་སེང་གདོང་གཏོར་ཟློག་ཉིན་བདུན་བཅས་ཡོད་པར་མ་ཟད། ད་
དུང་ལོ་རེར་སྡེ་བ་གཞུང་གི་རིམ་གྲོ་ལ་བཀའ་འགྱུར་ཚར་བཞི་ཉིན་སུམ་ཅུའི་ཟླ་
ཆོས་དང་བཞི་བའི་སྨྱུང་གནས། བཞི་བའི་མ་ཎི་བདུན་སྒྲུབ་ཉིན་བཅུ་བཞི་
དང་། བདེ་ཆེན་ཞིང་སྒྲུབ་ཉིན་གསུམ། ཟླ་རེའི་ཚེས་བཅུ་ཆག་མེད་ཡིན་
པ་བཅས་སོ། །



གུང་ཧོ་པ་ལོ་གསང་སྔགས་ཆོས་ཀཚོར་བཀྲ་ཤིས་གླིང་།
，43f •
བ་ལོ་གསང་སྔགས་ཆོས་འཁོར་བཀྲ་ཤིས་གླིང་།
བ་ལོ་སྔགས་ཁང་འདི་ནི་ཏིང་ཀྱཱ་དགོན་པའི་དགོན་ལག་ཡིན་ལ། སྤྱི་
ལོ1932ལོའི་ཟླ་དགུ་བའི་ནང་ཏིང་ཀྱཱ་དགོན་པའི་བཀའ་བརྒྱུད་དང་འཁྱིལ་
ཁུག་དགོན་པའི་ བཀའ་བརྒྱུད་གཉིས་འཚོགས་ པའི་ སྐབས་ སུ་ སྡེ་པའི་འགོ་
དཔོན་ཚེ་རིང་དཔལ་ལྡན་དང་པ་རྒྱ་སོགས་ཀྱིས་སྡེ་བར་ཆོས་འདོན་མཁན་
སྔགས་པ་མེད་པ་དང༌། དད་ལྡན་མང་ཚོགས་ལ་ཕྱག་འཚལ་སའི་གནས་
ཤིག་ཀྱང་མེད་པས། དགོན་པ་ཞིག་འདེབས་དགོས་པ་དང་སྔགས་པ་འགའ་
སྐྱེད་བསྲིང་བྱེད་པ་སོགས་ཁྱེད་བླ་མ་རྣམས་ཀྱིས་ཐུགས་བཀོད་ཅིག་འཐིན་པར་
མཁྱེན་ཞེས་ཡར་ཞུ་བྱས། དེ་བས་ཏིང་ཀྱཱ་བླ་མ་ཀུན་བཟང་རང་གྲོལ་དང་
ཁམས་སྐུ་ཆེན་པདྨ་འགྱུར་མེད་རང་བྱུང་རྡོ་རྗེ། སྐྱབས་མགོན་རྒྱ་ཡན་རང་
གྲོལ། ཨ་ལགས་འཇམ་དཔལ། ཨ་ལགས་རྡོ་བ་སོགས་ཀྱིས་ཐུགས་གྲོས་
བྱས་མཐར། ཐོག་མར་སྔགས་པ་རྣམས་ལ་དབང་བཀའ་ཆོས་གང་མང་
གསུངས་ཏེ། སྔགས་པ་རྣམས་ཀྱི་ནང་ནས་དབུ་མཛད་དང་། དགེ་བསྐོས།
རྡོ་རྗེ་འཛིན་པ། ་ མཆོད་གཡོག་པ་བཅས་སོ་སོར་མིང་བཀོད་ཅིང་དེ་ནས་
བཟུང་སྡེ་བའི་ནང་དུ་མ་ཎི་དང་སྐྱབས་འགྲོ། མདོ། གདུགས་དཀར།
སྒྲོལ་མ། བཞི་བའི་སྨྱུང་གནས་ཆེན་མོ། མགོན་པོ། སེང་གདོང་བཅས་
སྒྲུབ་པའི་འགོ་བརྩམས་ལ། དུས་དེ་ནས་བཟུང་མང་ཚོགས་ལ་ཕྱག་འཚལ་
སའི་གནས་ཤིག་ཀྱང་ཡོད་པར་གྱུར་ཏོ། ། སྤྱི་ལོ1957ལོར་ཁམས་སྐུ་ཆེན་
རིན་ཆེན་རྣམ་རྒྱལ་དང་ཏིང་ཀྱཱ་བླ་མ་ཀུན་བཟང་རང་གྲོལ། འཇམ་དཔལ་
ཐུབ་བསྟན་བཤད་སྒྲུབ་རྒྱ་ མཚོ་སོགས་ཀྱིས་སྡེ་བར་དགོན་པ་འདེབས་རྒྱུའི་



： 432 ， མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ཐུགས་བཀོད་ལྟར་དུ། སྤྱི་གཉེར་བ་དང་ རྩིས་གཉེར་བ། ལས་དཔོན་
བཅས་མི་བཅུ་གཉིས་བཀོད་སྒྲིག་མཛད་པ་དང་
། ཁོ་ཚོས་ཤིང་ཆ་ལ་སོགས་
པ་གྲ་སྒྲིག་བྱས་ཏེ། དགོན་པའི་ས་གནས་ཐག་ བཅད་ནའང་། སྤྱི་ལོ
1958ལོའི་བཅོས་བསྒྱུར་ཁྲོད། དགོན་པ་འདེབས་པའི་བསྐལ་བ་མ་བྱུང་
ངོ་།
}
།
སྤྱི་ལོ1981ལོར་ཏང་གི་སྐབས་བཅུ་གཅིག་པའི་ཀྲུང་ཨུ་ཚང་འཛོམས་
གྲོས་ཚོགས་ཐེངས་གསུམ་པའི་དགོངས་དོན་ལྟར། ཏང་གི་ཆོས་ལུགས་སྲིད་
ཇུས་མང་ཚོགས་ལ་ཁྱབ་བསྒྲགས་བྱས་པ་དང་། པཎ་ཆེན་རིན་པོ་ཆེ་མཆོག་
པེ་ཅིན་ནས་མཚོ་སྔོན་ལ་ཕེབས་པའི་རྗེས་སུ། སྡེ་འདིའི་དད་ལྡན་མང་
ཚོགས་ཀྱི་རེ་བ་ལྟར་ཁམས་སྐུ་ཆེན་རིན་ཆེན་རྣམ་རྒྱལ་དང་དགེ་བའི་བཤེས་
གཉེན་ཆེན་པོ་བློ་བཟང་ཤེས་རབ་དར་རྒྱས། འཇམ་དཔལ་ཐུབ་བསྟན་
བཤད་སྒྲུབ་བསྟན་པའི་རྒྱ་མཚོ་བཅས་གདན་འདྲེན་བྱས་ཤིང་། ཁོང་རྣམས་
ཀྱི་ཐུགས་དགོངས་ལྟར་སྡེ་བའི་ཚོགས་རས་སླར་གསོ་བྱས་ཏེ། གནའ་བོའི་
གོམས་སྲོལ་ལྟར་ཆོས་འདོན་པའི་འགོ་བརྩམས། ཁམས་སྐུ་ཆེན་རིན་ཆེན་
རྣམ་རྒྱལ་གྱི་ཐུགས་དགོངས་ལྟར་སྤྱི་ལོ1989ལོའི་ཟླ་བཞི་བ་ནས་བཟུང་ལས་
དཔོན་དཔལ་ལོ་དང་ལས་དཔོན་གཞོན་པ་ཚུལ་པར་མི་བཅུ་ལྷག་དང་སྡེ་དཔོན་
སངས་བྷ་དང་ཀུན་བཟང་རྡོ་རྗེ། དཔལ་ཆེན་ཚེ་རིང་། བུན་ཁྲང་བཀྲ་
ཤིས་བཅས་ཀྱིས་འགན་གཙོ་བོ་ཁུར་ནས་དགོན་པ་དངོས་སུ་འཛུགས་པའི་འགོ་
བརྩམས། དད་ལྡན་མང་ཚོགས་ཀྱིས་རང་འགུལ་སྒོས་རང་ཉིད་ལ་འཛོམས་
ཚོད་ཀྱི་དཔལ་འབྱོར་རོགས་སྐྱོར་དང་ཏང་དང་རྒྱལ་ཁབ་ཀྱི་རྒྱབ་སྐྱོར་འོག་
དགོན་པ་ལེགས་གྲུབ་བྱུང་ངོ༌། །



གུང་ཧོ་བ་ཝོ་གསང་སྔས།ས་ཆོས་འཁོར་བཀྲ་ཤིས་གླིང་།
： 433 •
རྟེན་བཞེངས་ལ་གུ་རུ་མཚན་བརྒྱད། ཚེ་ལྷ་རྣམ་གསུམ། ཐུགས་
རྗེ་ཆེན་པོ། ཕུར་བ། དཔལ་ཆེན། མགོན་པོ་ཚོགས་བདག་འཁོར་དང་
བཅས་པའི་སྨན་སྐུ། ཐངས་མདོག་དཔལ་རིའི་ཞིང་བཀོད། འོད་དཔག་
མེད་པའི་ཞིང་བཀོད། སངས་རྒྱས་སྨན་བླའི་ཞིང་བཀོད། སྟོན་པ་གཙོ་
འཁོར་གསུམ། སྒྲོལ་ མའི་ ཞིང་ བཀོད། ཞི་ ཁྲོ་ དམ་ པ་ རིགས་ བརྒྱ་
སྐྱབས་འགྲོའི་ཚོགས་ཞིང་། སྟོང་བཤགས་ལྷ་སོ་ལྔ་བཅས་ཀྱི་སྲིད་ལ་ཁྲུ་བཅུ་
དང་། ཞེང་ལ་ཁྲུ་བརྒྱད་ཡོད་པའི་ཐང་ག གསུང་ལ་བཀའ་བསྟན་འགྱུར།
ཀློང་ཆེན་མཛོད་བདུན། སྙིང་ཐིག་དུམ་གཉིས། རྙིང་མའི་རྒྱུད་འབུམ།
མ་ཎི་དུང་ཕྱུར་གྱི་འཁོར་ལོ་དྲུག་བཅས་དང་། སྔགས་པ་ཉེར་བདུན་ཡོད་
སྤྱི་ལོ1992ལོར་གུང་ཧོ་རྫོང་མི་དམངས་སྲིད་གཞུང་གིས་བ་ཝོ་གསང་སྔགས་
ཆོས་འཁོར་བཀྲ་ཤིས་གླིང་འདི་ཆོས་ལུགས་བྱ་འགུལ་སྤེལ་ སར་ཆོག་མཆན་
བཀོད་ཅིང་། དགོན་པའི་ཀྲུའུ་རིན་ལ་གསང་སྔགས་འགྱུར་མེད་དང་ཀྲུའུ་
རིན་གཞོན་པར་འཇམ་དབྱངས་རྡོ་རྗེ། ཨུ་ཡོན་འཇམ་དབྱངས་ཚེ་རིང་
སོགས་བསྐོས། སྤྱི་ལོ1992ལོའི་ལུགས་རྙིང་གི་ཟླ་བ་བདུན་པའི་ཚེས་བཅུ་
ཉིན། འདུ་ཁང་གསར་བཞེངས་ཀྱི་རབ་གནས་མཛད་སྒོའི་སྟེང་། བླ་མ་
དགུ་རོང་རྒྱལ་སྲས་དང་ཁམས་སྐུ་ཆེན་རིན་ཆེན་རྣམ་རྒྱལ། འཇམ་དཔལ་
ཐུབ་བསྟན་བཤད་སྒྲུབ་རྒྱ་མཚོ། ཨོ་རྒྱན་བསམ་བསྟན་ཆོས་གླིང་གི་ཨ་ལགས་
བསོད་ཆོས་གཙོ་བྱས་པའི་དགེ་འདུན་པ་བདུན་ལྷག་དང་སྔགས་པ་ཉིས་བརྒྱ་
ལྷག་གིས་རབ་གནས་རྒྱ་ཆེན་པོ་མཛད་དོ། །



• 434，
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ཆོས་ལུངང་སྔགས་ཁང་བཤད་སྒྲུབ་དར་རྒྱས་གླིང་།
ཆོས་ལུང་བཤད་སྒྲུབ་དར་རྒྱས་གླིང་ནི་གུང་ཧོ་རྫོང་སྤྲེལ་ནག་ཞང་གི་
མངའ་ཁོངས་སུ་ཆགས་ཡོད་ཅིང༌། རབ་བྱུང་བཅོ་ལྔ་བའི་ལྕགས་ཕག་སྟེ་སྤྱི་
མོ1911ལོར་དཔལ་ཆེན་རང་བྱུང་རྡོ་རྗེ་ཚང་གི་ཐུགས་བཀོད་ལྟར་ཡུལ་བ་
ཐུན་མོང་ནས་བཏབ་པ་ཡིན། གྲུབ་མཐའ་ནི་སྔ་འགྱུར་རྙིང་མའི་རིང་ལུགས་
འཛིན།
སྔགས་དགོན་འདིའི་གྲོང་སྔགས་ཚོས་ལོ་རེའི་ཆོས་ཐོག་སྐབས་སུ་ཚོགས་
སྦིས་ཆེན་པོ་ཕུབ་སྟེ་བན་སྔགས་རྣམས་མཉམ་དུ་འཚོགས་པ་ཡིན་ལ། ཆོས་
འདོན་དང་ཆོས་ ཐོག་ གྲོལ་ རྗེས་རང་ཁྱིམ་ གྱི་ ལས་ ཀར་ རེམ་ པ་ ཡིན་ཞིང་།
ཐོག་མར་གུར་སྐར་གྱི་ཚུལ་དུ་ཡོད། དུས་དེར་དགོན་འདི་ལ་སྔགས་པ་བཅུ་
དང་ཀུན་ སྤུངས་ སྡེ་སྣོད་ འཛིན་ པ་ ལྔ་ མཆིས། ཆོས་ ཐོག་ གི་ རིམ་པ་ལ་
གཉིས་པའི་བསམ་ལྷུན་སྟོང་མཆོད་དང་གསུམ་པའི་སྒྲུབ་མཆོད། བདུན་
པའི་ཚེས་བཅུ་བཅས་གསུམ་དུ་མཆིས། སྤྱི་ལོ1937ལོར་ཚོ་བ་གནས་སྤོར་
གྱི་དབང་གིས་སྔགས་དགོན་འདི་རྐང་ཚའི་ཆོས་རྗེ་ལབ་རྩེ་བུ་མང་དུ་བཏབ་
ཅིང་། ཆོས་ཐོག་ཆེན་པོ་གསུམ་སྔར་བཞིན་རྒྱུན་བསྐྱངས། ས་གླང་སྟེ་སྤྱི་
ལོ1949ལོར་པུ་ཧ་ཆུ་བོའི་ལྷོ་ཕྱོགས་སུ་གནས་སྤར་སྟེ་སྦྲུལ་ལུང་ཞེས་པར་
བཏབ་སྟེ། ཆོས་ཐོག་གི་རྒྱ་ཇེ་ཆེར་བཏང་ཞིང་། རྒྱ་ལོའི་སྨོན་ལམ( ཞི་
ཁྲོའི་ཚོགས) དང་དགུ་བའི་ཕུར་ཆེན། བརྒྱད་པའི་བསྐང་ཟློག བཅུ་
བའི་ལྔ་མཆོད་བཅས་གསར་དུ་བསྣན། རྣམ་དཀར་ཉམས་ལེན་བྱེད་སའི་
འདུ་ཁང་དང་གྲྭ་ཤག་འགའ་བཞེངས། སྤྱི་ལོ1958ལོར་དགོན་པ་འདིའི་



གུང་ཧོ་ལུང་མཚེ་ལྔགས་ཁང་ཨོ་རྒྱན་བསྟན་རྒྱུས་འཇིགས་བྲལ་གླིང་།
：435 •
ཁང་བ་གྱན་བཅུ་གཉིས་དང་གནག་ཕྱུགས་བརྒྱ་ལྷག ལུག་ཉི་ཤུ་ལྷག་བཅས་
གཞུང་བཞེས་མཛད་དེ་དགོན་སྡེ་ཤུལ་མེད་དུ་བཟོས།
ཏང་གི་མི་རིགས་སྲིད་ཇུས་དང་ཆོས་ལུགས་དད་མོས་རང་དབང་གི་
སྲིད་ཇུས་དངོས་སུ་ལག་ལེན་དུ་བསྟར་བ་དང་མཉམ་དུ། སྤྱི་ལོ1983ལོར་
ཆོས་ལུང་དུ་བཤད་སྒྲུབ་དར་རྒྱས་གླིང་འདི་ཡང་བསྐྱར་འདེབས་འགོ་བརྩམས།
ད་སྐབས་དགོན་པ་འདིར་བན་སྔགས་ཉི་ཤུ་ལྷག་བཞུགས་པ་དང་། འདུ་
ཁང་དང་བཙན་ཁང་གྲྭ་ཤག་སོགས་འཛུགས་སྐྲུན་བྱས་ཡོད་ལ། ཆོས་ཐོག་གི་
རིམ་པ་རྣམས་ཀྱང་སྔར་སྲོལ་བཞིན་ཕྱག་ལེན་དུ་བསྟར་བ་ཡིན་ཞིང་།་སྤྱི་ལོ
1988ལོར་གོང་རིམ་ ཆོས་ ལུགས་ སྡེ་ ཁག་ གིས་ ཚད་ ལྡན་ དགོན་ པའི་ རྣམ་
གྲངས་སུ་ཚུད་པའི་ཆོག་མཆན་བཀོད་དོ། །
ལུང་མཚེ་སྔགས་ཁང་ཨོ་རྒྱན་གསང་སྔགས་
བསྟན་རྒྱས་འཇིགས་བྲལ་གླིང་།
ལུང་མཚེ་སྔགས་ཁང་ཨོ་རྒྱན་གསང་སྔགས་བསྟན་རྒྱས་འཇིགས་བྲལ་
གླིང་ནི། ཡོངས་ཁྱབ་ཏུ་ལུང་མཚེ་སྔགས་ཁང་ཞེས་འབོད་ཅིང་ཆབ་ཆ་གྲོང་
བརྡལ་ནས་ཤར་ལྷོའི་ཕྱོགས་སུ་སྤྱི་ལེ་བཅོ་བརྒྱད་ཙམ་བགྲོད་པའི་ལུང་མཚེ་ཞེས་
པའི་སྡེ་ བ་རུ་ཆགས་ཡོད་ ཅིང་། དེང༌ སྐབས་ འཁྱིལ་ཁུག་ཞང་གི་མངའ་
ཁོངས་སུ་གཏོགས། གྲུབ་མཐའ་ནི་སྔ་འགྱུར་བསྟན་པའི་རིང་ལུགས་རྙིང་མ་
པ་ཡིན།
རབ་བྱུང་བཅུ་བཞི་བའི་ནང་། བོ་མགོ་དགེ་བསྙེན་ལུ་ གུ་དང་ཨ་
མཆོད་ལོ་ཡུས། སྔགས་འཆང་ཟུར་དགེ་སོགས་གཙོ་བྱས་པའི་ གྲོག་ ཁའི་



· 436 ་
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
སྔགས་མང་གིས་གྲོག་ཁའི་མཁར་གྱི་ཤར་ཕྱོགས་སུ་ཐོག་མར་བཏབ། ཕྱིས་སུ།
སྔགས་འཆང་དཀར་རྒྱལ་དང་དཔོན་པོ་ངག་དབང་གཙོ་མཛད་པའི་སྐབས་
དེའི་སྔགས་པ་གྲྭ་ཚང་གིས་མཁར་སྤྱི་བྱང་ཕྱོགས་ཚག་རྒྱན་སྐེ་ཞེས་པར་དགོན་
གནས་སྤར། སྐབས་དེར་ཕྱི་ནང་བར་གསུམ་གྱི་ཁང་བ་གྱན་སུམ་ཅུ་ལྷག་
ཡོད།
རྟེན་གྱི་གཙོ་བོ་ལ། སློབ་དཔོན་པདྨ་འབྱུང་གནས་དང་རྗེ་འབངས་
ཉེར་ལྔ། སྨན་བླའི་ཞིང་བཀོད། མ་ཎི་དུང་འཁོར། ལྟུང་བཤགས་ཀྱི་
གྱན་ཐང་། གུ་རུ་རྡོ་རྗེ་གྲོ་ལོད་ཀྱི་གྱན་ཐང་དང་ཆོས་སྐྱོང་གཙོ་བོ་མགོན་པོ་
ཚོགས་བདག་གི་འཇིམ་བརྙན་སོགས་བཞུགས། །
ཆོས་ཐོག་ཀྱང་སྨྱུང་གནས་སྟོང་འཁོར་དང་། སྨན་བླའི་སྟོང་མཆོད།
བདུན་པའི་ཚེས་བཅུའི་དུས་མཆོད། རྟ་ཁྱུང་གི་རིལ་སྒྲུབ་སོགས་བཙུགས་ལ།
སྔགས་པ་ལྔ་བཅུ་ལྷག་བཞུགས། མཆོད་ཆས་སོགས་ཀྱང་ཁ་ཚང་བར་ཡོད་
མོད།་ ས་ཁྱི་ལོའི་ཆོས་ལུགས་བཅོས་བསྒྱུར་གྱི་དུས་ཟིང་ཁྲོད་ཐམས་ ཅད་
འཇིག
ཏང་གི་ཆོས་དད་རང་མོས་ཀྱི་སྲིད་ཇུས་ལག་བསྟར་བྱས་རྗེས། སྤྱི་ལོ
1986ལོའི་ཟླ་དྲུག་པར་རིམ་པ་གོང་མས་ཆོག་མཆན་བཀོད་པ་ལྟར། ཀུན་
བཟང་རྡོ་རྗེ་དང་བློ་གྲོས་བཟང་པོ། སྔགས་འཆང་འཇིགས་མེད་རྣམ་གྲོལ་
སོགས་ཡུལ་འདི་གའི་དད་ལྡན་སྦྱིན་བདག་རྣམས་ཀྱིས། སྒོམ་ཆེན་བློ་བཟང་
ཚུལ་ཁྲིམས་ཀྱིས་བཏབ་པའི་ལུང་མཚེ་རི་ཁྲོད་ཀྱི་ཤུལ་དེར་དགོན་གཞི་བཟུང་སྟེ།
ལུང་མཚེ་སྔགས་ཁང་ཨོ་རྒྱན་གསང་སྔགས་བསྟན་རྒྱས་འཇིགས་བྲལ་གླིང་སྔོན་
གྱི་ཕྱག་ལེན་དང་མཐུན་པར་གསར་བཞེངས་མཛད།



གུང་ཧོ་མཚོ་ཐོག་ལུང་སྔགས་ཁང་གསང་སྔགས་བསྟན་རྒྱས་གླིང་]
，437 ，
རྟེན་གྱི་གཙོ་བོ་ལ་བཀའ་བསྟན་འགྱུར་དང༌། དུང་དཀར་གཡས་
འཁྱིལ། སྒྲོལ་མའི་ཟངས་སྐུ། ཀློང་ཆེན་སྙིང་ཐིག་གི་རྒྱུད་བཅུ་བདུན་པ།
སློབ་དཔོན་པད་འབྱུང་གུ་རུ་མཚན་བརྒྱད་ཀྱི་འབག་སྐུ། ཀུན་རིག་རྣམ་པར་
སྣང་མཛད། སྨན་བླ་བདེ་གཤེགས་བརྒྱད། ཚེ་དཔག་མེད། ལྟུང་
བཤགས། ཨོ་ རྒྱན་ འཁྲུངས་ རབས། ཕུར་ བ་ འོད་ དཔག་ མེད།
སྒྲོལ་མ་བ།ནོད་སྦྱིན་ཙིའུ་དམར་སོགས་ཀྱི་གྱན་ཐང་། རིགས་གསུམ་མགོན་པོ་
ཚེ་ལྷ་རྣམ་གསུམ། ཆོས་སྐྱོང་མགོན་པོ་ཚོགས་བདག་གཙོ་འཁོར་ལྔ་བཅས་ཀྱི་
ཤིང་སྐུ། མ་ཎི་དུང་ཕྱུར་གཉིས་ཀྱི་འཁོར་ལོ་སོགས་བཞུགས། །
ཆོས་ ཐོག་ ལའང་ ཚེ་ སྒྲུབ་ དང༌ སྨན་བླ། མགོན་ པོ། , ཕུར་ བ།
བཞི་བའི་སྨྱུང་གནས། ཟླ་རེའི་ཡར་ངོ་དང་མར་ངོར་ཚེས་བཅུའི་དུས་མཆོད་
སོགས་བཙུགས་ཡོད། དེང་དུས་སྔགས་པ་བཞི་བཅུ་ལྷག་བཞུགས།
འཛུགས་སྐྲུན་གྱི་ཐད་དུ། འདུ་ཁང་ཆེན་མོ་གྱན་ཉེར་བརྒྱད་དང་
མགོན་ཁང་རྒྱུན་གསུམ། · མ་ཎི་འཁོར་ཁང་གྱན་གསུམ; ཇ་ཁང་རྒྱུན་བཞི།
མཛོད་ཁང་གྱན་བཞི་དང་བཅས་བསྡོམས་པས་ཁང་བ་གྱན་བཞི་བཅུ་ཞེ་གཉིས་
བཞེངས་གྲུབ་བྱུང་ཡོད་དོ། །
མཚོ་ཐོག་ལུང་སྔགས་ཁང་གསང་
སྔགས་བསྟན་རྒྱས་གླིང་།
མཚོ་ཐོག་ལུང་སྔགས་ཁང་གསང་སྔགས་བསྟན་རྒྱས་གླིང་ངམ་མཚོ་འོད་
གསལ་རྫོང་ནི་གུང་ཧོ་རྫོང་འཁྱིལ་ཁུག་ཞང་གི་མངའ་ཁོངས་སུ་ཆགས་ཡོད་
ཅིང་། གྲུབ་མཐའ་ནི་སྔ་འགྱུར་རྙིང་མའི་རིང་ལུགས་འཛིན་སྐྱོང་བྱེད་པ་



： 438 ་ མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས། -
ཡིན། དགོན་གནས་འདིའི་རང་བྱུང་ཁོར་ཡུག་གི་ཆ་རྐྱེན་ཧ་ཅང་བཟང་
ཞིང་། ཞིང་ཕྱུགས་གཉིས་འཛོམས་ཀྱི་ས་ཆ་ཉམས་དགའ་བ་ཞིག་ལགས།
སྔགས་དགོན་འདི་ནི་རབ་བྱུང་བཅུ་གཅིག་པའི་སྨད་ཙམ་ལ་ཡུལ་གྲུ་
འདིའི་སྡེ་བ་ཐུན་མོང་ནས་བཞེངས་པར་བཤད་ཅིང་། གྲུབ་ཆེན་སྐལ་ལྡན་
རྒྱ་མཚོ་དབུས་སུ་ཕེབས་སྐབས་གནས་འདིར་བྱོན་ནས་མཆོད་རྟེན་དང་སྒྲུབ་
ཕུག་ལ་རབ་གནས་མཛད་པ་དང་དབང་ལུང་རྗེས་གསུམ་གྱི་བཀའ་ཆོས་ཀྱང་
གསུངས་མྱོང་ཟེར། དེར་མ་ཟད་ཁོང་ཚང་ལ་གྱན་གསུམ་ཅན་གྱི་གཟིམ་ཁང་
ཞིག་ཀྱང་བསྐྲུན། དེ་ལ་ཡུལ་མི་ཚོས་སྐལ་ལྡན་སྐོར་ཞེས་འབོད། ཏིང་ཀྱུ་
ཀུན་བཟང་སྙན་གྲགས་རྒྱ་མཚོའི་ཐུགས་བཀོད་ལྟར། དགོན་པའི་གཞི་ཁྱོན་
རྒྱ་བསྐྱེད་དེ་འདུ་ཁང་གྱན་བརྒྱད་དུ་བཏང་ལ། བཙན་ཁང་དང་རུང་ཁང་
སོགས་གསར་དུ་ བཞེངས། ཆོས་ ཐོག་ ཀྱང་བཙུགས་ནས་ སྔགས་ དགོན་
འདིའི་མཚན་ལ་གསང་སྔགས་བསྟན་རྒྱས་གླིང་ཞེས་གསོལ།
རབ་བྱུང་བཅུ་བཞི་བའི་སྟོད་ཙམ་དུ། མདོ་རིན་པོ་ཆེས་དགོན་འདི་
ལ་ཆོས་ཐོག་འཐུས་ཚང་བཙུགས་ཤིང་དགོན་མིང་ལ་མཚོ་འོད་གསལ་རྫོང་ཞེས་
བཏགས་པ་དང་། རིག་བྷ་སྐུ་ལོ་ཐུབ་བསྟན་འགྲོ་མགོན་འོད་ཟེར་དགོན་
འདིའི་བླ་མར་དབང་བསྐུར། ས་ཁྱི་སྟེ་སྤྱི་ལོ1958ལོར་དགོན་པ་ཐོན་སྐྱེད་
རུ་ཁག་གི་གཞུང་ཁང་བྱས་ནས་ཆག་འཇིག་མ་བྱུང་ཡང་སྐུ་གསུང་ཐུགས་ཀྱི་
རྟེན་སྣ་ཐམས་ཅད་མེད་བརླག་ཏུ་གྱུར། སྤྱི་ལོ1981ལོའི་སྟོན་ཁར་རྨ་ཆུ་
བསྐྱིལ་བས་ཡུལ་གྲུ་དེ་ཆུས་བ་སྣུབས་སྐབས། དགོན་པ་ཡང་སྡེ་བ་དང་མཉམ་
དུ་སྐར་དགེ་ཐང་ལ་གནས་སྤར། སྤྱི་ལོ1985ལོར་དགོན་པ་བསྐྱར་བཞེངས་
ཀྱི་འགོ་བརྩམས། འདུ་ཁང་གྱན་ཉེར་དགུ་དང་ཁང་བ་གཞན་པ་གྱོན་བརྒྱད།



དྲུང་ཧོ་མཚོ་ཐོག་ལུང་སྔགས་ཁང་གསང་སྔགས་ སྟན་རྒྱུས་གླིང་།
• 439，
ཇོ་ཁང་གྱན་བརྒྱུད་བཅས་ལེགས་པར་གྲུབ་རྗེས། ཧོར་ཟླ་བཅུ་བའི་ཚེས་
གཅིག་ཉིན་འགྲུབ་སྟོན་རྒྱ་ཆེན་བྱས།
་་ སྐུ་གསུང་ཐུགས་རྟེན་གྱི་རིམ་པ་ནི། སྐུའི་རྟེན་གྱི་སྐོར་ལ་སྟོན་པའི་
འབག་སྐུ་དང་། སློབ་དཔོན་པདྨའི་འབག་སྐུ། ཀུན་རིག་དང་སྨན་བླ་
ཐུགས་རྗེ་ཆེན་པོ། སྒྲོལ་མ། མགོན་པོ་ཚོགས་བདག ཕུར་པ་དང་
གཟའ། རྗེ་ འབངས་ ཉེར་ ལྔ་ བཅས་ ཀྱི་ རས་ ཐང་ སོགས་ མཆིས་ ཤིང་།
གསུང་རྟེན་ ལ་ བཀའ་ ཐང་ ཤེལ་ བྲག་ མ་ དང་ རྒྱུད་ ཕུར་གྱི་དཔེ་ཆ་ཁ་ ཚང་
བཞུགས། ཐུགས་ རྟེན་ ལ་ གཏེར་ རིལ་ དང་ བུམ་ རྫས་ གདུང་ ཚྭ་ སོགས་
གཟུངས་གཞུག་ཏུ་ཕུལ་བའི་རྟེན་འདུས་སྣ་མང་ཡོད། གཞན་ཡང་རྔ་སྦུབ་
རོལ་མོ་སོགས་ཀྱི་མཆོད་ཚོ་ཁ་ཚང་ཡིན། ཆོས་ཐོག་རིམ་པ་ལ་ ཟླ་བཞི་
བར་ཐུགས་རྗེ་ཆེན་པོ་སྡུག་བསྔལ་རང་གྲོལ་དང་། ཟླ་ལྔ་བར་སྨན་བླ། ཟླ་
བདུན་པར་རཏ་ གླིང་ བའི་གཏེར་ཁ་ ཚེ་སྒྲུབ། ཟླ་དགུ་ བར་ཕུར་བ་ཡང་
གསང་བླ་མེད། ཟླ་བཅུ་བར་ཀུན་རིག་དང་རྒྱུད་ཕུར། ཟླ་དང་པོའི་ཚེས་
བཅུ་ནས་བཅོ་ལྔ་བར་བསམ་པ་ལྷུན་འགྲུབ་མའི་ཆོས་ཐོག་བཅས་ཡོད་དོ། །
ད་ལྟ་དགོན་འདིར་སྔགས་པ་བཞི་བཅུ་ཙམ་དང་བོད་ཀྱི་གསོ་བ་རིག་པའི་སྨན་
པའང་འགའ་རེ་ཡོད།།
མཆོད་གཞིས་ལྷ་སྡེ་ནི། མཚོ་ཐོག་ལུང་དང་ཐེ་གེ ལབ་རྩེ། བུ་
རུས། ར་རྒན། རྒྱུ་ར། ཆབ་ཆ། ཞིན་ཧེའི་འབྲས་ཐང་དང་སྒོ་མེ་
ཐར་སྟོང་། ཏུ་ལན་ཤར་ཝ་སོགས་ན་ཡོད།



，440 •
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
གྲོག་ཁ་སྔགས་ཁང་།
གྲོས་ ཁ་ སྔགས་ ཁང་ནི་ཏིང་ཀྱུ་ དགོན་ པའི་དགོན་ལག་ ཅིག་ ཡིན་ ཏེ།
ཆིན་རྒྱལ་ རབས་ ཀྱི་ དུས་ སུ་ སྒོ་ མེ་འཁྱིལ་ ཁུག་ གི་ གྲོག་ཁ་ སྡེ་ བ་རུ་ བཏབ།
དགོན་བདག་བླ་མ་ནི་ཨ་ལགས་འཇམ་དཔལ་སྐུ་ཕྲེང་རིམ་བྱོན་ཡིན། སྤྱི་ལོ
1981ལོར་ལུང་གཡང་འགག་ཆུ་གློག་ས་ཚིགས་ཀྱི་ཨར་ལས་འགོ་བརྩམས་
ཕྱིར་སྔགས་དགོན་འདི་གནས་སྤོར་བྱས་ནས། ཆབ་ཆ་གྲོང་བརྡལ་གྱི་ཤར་
ལྷོའི་ཕྱོགས་ཀྱི་སྤྱི་ལེ་ཉེར་གཉིས་ཀྱི་ས་སྟེ་ད་ལྟའི་གནས་འདིར་ཆགས་པ་ཡིན།
གནས་སྤར་རྗེས་ཀྱི་སྔགས་དགོན་བསྐྱར་བཞེངས་བྱེད་པའི་ལས་ལ་སྔ་བ་གཞུག་ཏུ་
ཁམས་སྐུ་ཆེན་རིན་ཆེན་རྣམ་རྒྱལ་མཆོག་གིས་ཐུགས་ཁུར་ཚད་མེད་དང་རྒྱབ་
སྐྱོར་བླ་ལྷག་གནང་འོག སྡེ་བ་འདིའི་བོད་དང་རྒྱའི་དད་འབངས་ཡོངས་
ཀྱིས་རྡོག་རྩ་གཅིག་སྒྲིལ་སྒོས་འབད་འབུངས་བྱས་ཏེ་ལེགས་གྲུབ་བྱུང་བ་ཡིན།
སྤྱི་ལོ1988ལོའི་ཟླ་བརྒྱད་པར། མཚོ་ལྷོ་ཁུལ་ཨུས་སྔགས་དགོན་འདིའི་ཆོས་
སྒོ་ཕྱེ་ཆོག་པའི་ཆོག་མཆན་བཀོད། ད་ལྟ་སྔགས་དགོན་འདི་ལ་འདུ་ཁང་
གྱན་བརྒྱུད་དང་མ་ཎི་ཁང་གྱན་གསུམ། ཇ་ཁང་རྒྱུན་བཞི་བཅས་ཡོད་དེ།
རྒྱ་ཁྱོན་གྱིས་ས་མུའུ་གཉིས་དང་གྲངས་ཆུང་ལྔ་ཟིན་པ་དང་། ད་དུང་ནགས་
ས་མུའུ་ཉི་ཤུ་ལྷག་ཡོད། རྒྱུན་སྡོད་སྔགས་པ་གཉིས་ཀྱིས་སྔགས་ད་གོན་བདག་
སྐྱོང་བྱེད་པ་དང་ཆོས་ཐོག་འཚོག་སྐབས་སྔགས་པ་སུམ་ཅུ་ལྷག་འདུས་ཐུབ་
གྲོག་ཁ་སྔགས་ཁང་ནི་བོད་རྒྱུ་སྤུན་ཟླ་མི་རིགས་ཀྱི་དད་འབངས་སྤྱིའི་
ཆོས་ལུགས་བྱེད་སྒོ་སྤེལ་གནས་ཤིག་ཡིན་པས་ན། འདིས་ གྲོལག་ལ་ སྡེ་བ་
གཙོས་ཉེ་འདབས་སྡེ་བ་ཚོ་བའི་མཐུན་སྒྲིལ་དང་བདེ་འཇགས་ཐད་ནུས་པ་ཆེན་



གུང་ཧོ་དུང་དཀར་དགོན་གཤེན་བསྟན་དར་རྒྱས་གླིང་། - • 441 ་
པོ་འདོན་མུས་སུ་མཆིས་ཏེ། གོང་རིམ་སྲིད་གཞུང་སྡེ་ཁག་གིས“མཐུན་སྒྲིལ་
ཡོང་བའི་དགོན་པ”ཞེས་པའི་མཚན་སྙན་ཡང་གནང་མྱོང་ངོ་། །
དུང་དཀར་དགོན་གཤེན་བསྟན་དར་རྒྱས་གླིང་། །
སྨིན་ གྲོལ་ དུང་ དཀར་ གཤེན་ བསྟན་ དར་ རྒྱས་ གླིང་ནི་ ཆབ་ཆ་གྲོང་
བརྡལ་ནས་ནུབ་བྱང་ཕྱོགས་སུ་སྤྱི་ལེ་ཉེར་བཞི་བགྲོད་པའི་མཚམས་ན་ཆགས་
ཡོད་ཅིང་
། གྲུབ་མཐའ་ནི་ཆོས་གཡུང་དྲུང་བོན་གྱི་བསྟན་པ་འཛིན་སྐྱོང་
བྱེད་པ་ཡིན།
སྤྱི་ལོ1908ལོར་རྔ་བའི་དགེ་སློང་གཡུང་དྲུང་བསྟན་པ་དང་ཤར་བ་
རྟོགས་ལྡན་འཆི་མེད་གཉིས་ཀྱིས་ཨེར་སྟེའི་ཡུལ་འདིར་རི་ཁྲོད་ཙམ་གྱིས་ཐོག་
མའི་དགོན་གཞི་བཟུང་། སྤྱི་ལོ1924ལོར་ཚ་རོང་ཕྱོགས་ནས་བྱོན་པའི་
དགེ་རྒན་གཡུང་དྲུང་རྒྱལ་མཚན་དང་ཁྲི་ཀའི་དགེ་སློང་དཔའ་མཆོག་བཟང་པོ་
སོགས་ཀྱང་གནས་འདིར་འདུས་འཛོམས་བྱུང་ཐོག རྩེ་ཞིག་བླ་མ་བསོད་
ནམས་གཡུང་དྲུང་དབང་རྒྱལ་གྱིས་དགོན་པའི་མཚན་ལ་སྨིན་གྲོལ་དུང་དཀར་
དགོན་ཞེས་གསོལ། སྣང་ཞིག་ཀུན་བཟང་རྒྱལ་མཚན་གྱིས་དགོན་བདག་གི་
འགན་བཞེས། དེའི་ སྤྲུལ་ སྐུ་ཚུལ་ཁྲིམས་བསྟན་འཛིན་དབང་རྒྱལ་ཡིན།
ཁོང་ནི་སྤྱི་ལོ1929ལོའི་ཧོར་ཟླ་བརྒྱད་པའི་ཚེས་བཅོ་ལྔ་ཉིན་ཡབ་བསོད་
ནམས་གཡུང་དྲུང་དབང་རྒྱལ་དང་ཡུམ་སྐལ་བཟང་སྐྱིད་གཉིས་ཀྱི་སྲས་སུ་
འཁྲུངས། དགུང་ལོ་བདུན་གྱི་སྐབས་རྔ་བའི་སྣང་བླ་རྒྱ་འོབས་སངས་རྒྱས་
བསྟན་འཛིན་རིན་པོ་ཆེས་ནང་ཆེན་བླ་མ་ཀུན་བཟང་བསྟན་པའི་རྒྱལ་མཚན་གྱི་
ཡང་སྤྲུལ་དུ་ཐག་ བཅད་དེ་མཚན་ལ་ཚུལ་ཁྲིམས་བསྟན་འཛིན་དབང་རྒྱལ་



· 442. མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
གསོལ། ཕྱི་ལོར་སྣང་ཞིག་དགོན་དུ་ཁྲི་སར་བཀོད། སྣང་ཞིག་སྐྱབས་
མགོན་ནམ་མཁའ་བློ་གྲོས་དང་མཁས་མཆོག་བསྟན་པའི་ཉི་མ་གཉིས་ཀྱི་མདུན་
ལས་སྔ་ཕྱིར་ཧུར་ཐག་གིས་ཐུན་མོང་དང་ཐུན་མིན་རིག་གནས་ཀུན་ལ་སྦྱང་བ་
མཐར་ཕྱིན་མཛད། སྤྱི་ལོ1943ལོར་རང་དགོན་གྱི་གསེར་ཁྲིར་བཞུགས་ཏེ་
དགོན་པ་ཚུལ་བཞིན་བསྐྱངས།
ཆོས་སྤྱོད་ཀྱི་རིམ་པ་ནི་སྣང་ཞིག་རྒྱལ་བསྟན་ཕུན་ཚོགས་གླིང་གི་ཕྱག་
ལེན་བཞིན་ བསྒྲུབས། ཟླ་ རེར་ གསོ་ སྦྱོང་དང་འདུལ་ བའི་ཆོ་ག་ སོགས་
བཙུགས། སྐབས་དེར་མདའ་ཆེན་འོ་བཟོ་ནས་བྱོན་པའི་སྐྱང་སྤྲུལ་ལུང་
རྟོགས་སྐལ་བཟང་རྒྱ་མཚོས་དགོན་འདིར་སྔོན་འགྲོ་ཨ་ཁྲིད་ཀྱི་ཁྲིད་སྦྱིན་དང་
སྐྱང་ལུགས་ཀྱི་དབང་ལུང་མང་པོ་བསྩལ། གཉའ་ཚུལ་ཁྲིམས་ཉི་མ་མཆོག་
གིས་ཀྱང་དགོན་འདིར་རྒྱུན་བཞུགས་ཀྱིས་ཆོས་སྲིད་གཉིས་ཐད་ནས་ཕན་དོན་
མང་པོ་བསྒྲུབས། དེ་དུས་ད་གོན་པ་ལ་ནང་ཆེན་གཅིག་དང་གྲྭ་ཤག་བཅོ་ལྔ།
གྲྭ་པ་ཉེར་ལྔ་ཙམ་བཞུགས། ས་ཁྱི་ལོར་ཆག་འཇིག་ཆེན་པོ་བྱུང་།
ཡང་དར་བསྟན་པའི་དབུ་བརྙེས་རྗེས། སྤྱི་ལོ1981ལོར་དངོས་སུ་
ས་བཟུང་སྟེ། ཕྱི་ལོ་སྟེ་སྤྱི་ལོ1982ལོའི་ཟླ་བཞི་བར་གོང་རིམ་ལས་ཁུངས་
ཀྱིས་དངོས་སུ་ཆོག་མཆན་བཀོད་པ་དང་ཆོས་སྒོ་རྒྱ་ཆེར་ཕྱེས།
དགོན་བདག་བླ་མ་བསྟན་འཛིན་དབང་རྒྱལ་དང་གཉའ་ཚུལ་ཁྲིམས་ཉི་
མ་ཟུང་གིས་སྣེ་ཁྲིད་བྱས་འོག ལས་དཔོན་སྐུ་གསར་ཚེ་རིང་མཁར་སོགས་ཀྱི་
བཀའ་དྲིན་ལས་བོན་དགོན་འདི་རུ་ཡང་བསྐྱར་གྱོན་ལྔ་ཅན་གྱི་གསས་ཁང་
གཅིག་དང་འཁོར་ཁང་གཉིས། ནང་ཆེན་གཅིག གྲྭ་ཤག་བཅུ་གསུམ་
ལེགས་གྲུབ་བྱུང་། བླ་མ་གཉིས་དང་། གྲྭ་པ་སུམ་ཅུ་ལྷག་འདུས། ཁྲི་ཀ་



གུང་ཧོ་དུང་དཀར་དགོན་གཤེན་བསྟན་དར་རྒྱས་གླིང་༑
443，
ཁྱུང་མོ་སྟོབས་ལྡན་དབང་ཕྱུག་རིན་པོ་ཆེས་དགོན་འདི་ལ་རྟེན་གསུམ་གསུང་
རབ་པོ་ཏི་གང་མང་རྟེན་སྐལ་དུ་བསྩལ་བ་དང་རྟེན་བཞེངས་རྒྱ་ཆེན་མཛད་དེ་
དགོན་པར་བཀའ་དྲིན་བསྐྱངས། རྒྱལ་བ་སྨན་རིལ་བའི་འདུལ་ཁྲིམས་དང་
རིག་གནས་འཆད་ཁྲིད་ཀྱི་སྲོལ་བཟང་བཙུགས་ཡོད། །
སྐུགསུང་ཐུགས་རྟེན་བཞེངས་ཀྱི་རིམ་པ་ནི། ཟངས་ལས་གྲུབ་པའི་
སྟོན་པའི་སྐུ་མདའ་ཚད་མ་དྲུག་དང་། རྗེ་ཡབ་སྲས་གསུམ། གཤེན་ལྷ་
འོད་དཀར། གཤེན་རབ་རྣམ་རྒྱལ། ཐུགས་རྗེ་བྱམས་མ། ཤེས་རབ་སྨྲ་
སེང་། གཞན་ཡང་གྱན་ཐང་གང་མང་སོགས་སྐུའི་རྟེན་དང་། གསུང་
རྟེན་ ལ་ བཀའ་ འགྱུར་ པོད་ ཉིས་ བརྒྱ་ དང་ བསྟན་ འགྱུར་ པོད་ སུམ་ བརྒྱ།
ཁམས་ ཆེན་ པོད་ བཅུ་ དྲུག་ ཤར་རྫའི་གསུང་ འབུམ་ པོད་ བཅུ་ དྲུག་ བཅས་
བཞུགས། ཐུགས་རྟེན་ལ་རྗེ་ལུང་རྟོགས་སྐལ་བཟང་རྒྱ་མཚོའི་སྐུ་གདུང་ལུས་
ཚད་མ་གཅིག་དང་དེའི་མཐའ་སྐོར་དུ་སྐུ་གདུང་མདའ་ཚད་མ་བཞི། དགོན་
པའི་མདུན་སར་སྟག་ལྷའི་མཆོད་རྟེན་ཆེ་བ་གཅིག་བཞེངས་ཡོད་པའི་ནང་རྟེན་
གཟུངས་གཞུགས་ཁྲོད། སྟག་ལྷའི་སྒྲུབ་གཞུང་གི་དཔེ་ཆ་ཁྲི་ཚར་ཡགཅིག་དང་
གསུང་འབུམ་གང་མང་། རྟེན་སྣ་རྫས་སྣ་ཉིས་བརྒྱ་ལྷག་བཞུགས། .
ཆོས་ཐོག་གི་རིམ་པ་ལ། ལོ་རེའི་ཟླ་བ་རེ་རེར་གསོ་སྦྱོང་དང་། ཟླ་
བ་དང་པོ་རྒྱ་ལོའི་ནང་དུ་ཀློང་རྗེ་ཆོས་ཐོག་ཉིན་ལྔ། ཟླ་བ་གསུམ་པར་སྐྱང་
ལུགས་ཀྱི་ཡི་ དམ་ ཀུན་འདུས་ཉིན་ལྔ། བཞི་བར་རྣམ་ རྒྱལ་ སྟོང་མཆོད།
ལྔ་བར་རྩ་གསུམ་ཀུན་འདུས། དྲུག་པར་དབྱར་གན་ས་དགེ་སྤྱོད། དགུ་
བར་གནས་བརྟན་སྟོང་མཆོད། བཅུ་བར་ཡི་དམ་སྟག་ལྷའི་ཁྲི་སྒྲུབ་བཅས་
ཡོད་དོ། །



• 444.
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས་
-
ན
་
. སྐ་གསར་བོན་དགོན།
སྐ་གསར་བོན་གྲྭ་གསང་སྔགས་དར་ རྒྱས་ གླིང་ ངམ་ སྐ་ གསར་བོན་
དེ་གོན་ཞེས་པ་ནི་ཆབ་ཆ་གྲོང་བརྡལ་ནས་ནུབ་བྱང་མཚམས་སུ་སྤྱི་ལེ་དྲུག་ཙམ་
ཡོད་པའི་སྐ་གསར་སྡེ་བ་རུ་ཆགས་ཡོད་ཅིང་། གྲུབ་མཐའ་ནི་གཤེན་བསྟན་
བོན་པོའི་རིང་ལུགས་འཛིན། །
བོན་དུ་གོན་འདི་ནི་སྤྱི་ལོ1869ལོར་བོན་གྱི་བླ་མ་རྩེ་ཞིག་སྟོང་ཉིད་བྱ་
འཕུར་ཟེར་བས་བཏབ་པར་བཤད་ཅིང་། དགོན་བདག་བླ་མ་གཙོ་བོ་ཡིན།
དེའི་སྤྲུལ་སྐུ་བསྟན་འཛིན་ཕུན་ཚོགས་དབང་རྒྱལ་དང་དེའི་ཡང་སྤྲུལ་བསོད་
ནམས་གཡུང་དྲུང་དབང་རྒྱལ་བཅས་ཀྱང་དགོན་འདིའི་དགོན་བདག་བཀའ་
དྲིན་ཅན་ཡིན་ནོ། ། བསོད་ནམས་གཡུང་དྲུང་དབང་རྒྱལ་གྱི་སྐབས་སུ་
དགོན་འདི་ལ་སྔགས་ཁང་གྱན་གསུམ་བསྐྲུན། དེའི་ཤུལ་དེང་སང་ཡང་ཡོད།
སྤྱི་ལོ1941ལོར་བློ་མ་ བསོད་ནམས་གཡུང་དྲུང་དབང་རྒྱལ་གྱི་སྣེ་ཁྲིད་འོག
དཔོན་བཟང་པོ་ཁྲོ་རྒྱལ་དང་པདྨ་ཚེ་རིང་། ཡུལ་ལྷ། རི་པ་འཛིན་སོགས་
ཀྱིས་ཧུར་ཐག་འབད་འཐབ་ཀྱིས་དགོན་པ་རྒྱ་བསྐྱེད་དང་འཐུས་ཚང་དུ་བཏང་
བ་ཡིན། །
ས་ཁྱི་སྟེ་སྤྱི་ལོ1958ལོའི་ཆོས་ལུགས་བཅོས་བསྒྱུར་གྱི་དུས་ཟིང་ཁྲོད་
དགོན་པའི་ལྷ་རྟེན་ཆོས་གསུམ་ཚང་མ་ཡོངས་སུ་འཇིག་
ཏང་གི་ཆོས་དད་རང་མོས་ཀྱི་སྲིད་ཇུས་ལག་བསྟར་བྱས་པ་དང་མཉམ་
དུ། སྤྱི་ལོ1981ལོར་རིམ་པ་གོང་མས་མཆོག་མཆན་གནང་སྟེ་ཡང་བསྐྱར་
ཆོས་སྒོ་ཕྱེས། སྤྱི་ལོ1985ལོར་དགོན་བདག་བླ་མ་སྐལ་བཟང་པདྨ་དབང་



གུང་ཧོ་སྐ་གསར་བོན་དགོན།
， 445 •
རྒྱལ་གྱི་དབུ་ཁྲིད་འོག གསས་ཁང་སླར་ཡང་གསར་བཞེངས་ལེགས་གྲུབ་
བྱུང་། ད་སྐབས་སྔགས་པ་སུམ་ཅུ་ཙམ་བཞུགས།
བོན་ཆོས་ལ་དད་པའི་སྦྱིན་བདག་ནི་སྐྱི་ཚང་ཚོ་བ་དང་བཱ་ཡན་ཚོ་བ།
མཁའ་གཡང་ལྡོང་ཚོ་སྒོ་བཅས་ཡིན་ཞིང་
། ཚོ་བ་དེ་དག་ལས་བོན་རྒྱུད་དུ་
རག་བར་ཆད་མ་མྱོང་བར་མི་ཚད། བོན་གྱི་བསྟན་པ་ལ་གཅེས་སྤྲས་དང་
བོན་གྱི་ལྷ་རྟེན་ཆོས་གསུམ་བཞེངས་སྐྲུན་ཐད་བྱས་རྗེས་མང་པོ་བཞག་པ་ཤ་
སྟག་ཡིན།
བོན་གྲྭ་འདིའི་ལོ་རེའི་ཆོས་ཐོག་གི་རིམ་པ་ནི། ཧོར་ཟླ་དང་པོའི་ཚེས་
བཅུ་གསུམ་ནས་བཅུ་དགུ་བར་ཉིན་བདུན་གྱི་རིང་གསུང་ཆོས་འབུམ་པ་འདོན།
ཧོར་ཟླ་བཞི་བའི་ཚེས་བཅུ་གསུམ་ནས་བཅུ་དགུ་བར་ཉིན་བདུན་ལ་དབལ་
གསས། ལྔ་བའི་ཚེས་བཅུ་གསུམ་ནས་བཅུ་བདུན་བར་ཉིན་ལྔ་ལ་ཡི་དམ་
ཀུན་འདུས། བཅུ་བའི་ཚེས་ཉེར་གསུམ་ནས་ཚེས་ཉེར་དགུ་བར་ཉིན་བདུན་
ལ་སྟག་ལྷ་མེ་འབར་གྱི་ཆོ་ག་བཅས་ཡོད། མཆོད་ཆའི་རིགས་ཁ་ཚང་མཆིས།
སྐུ་གསུང་ཐུགས་རྟེན་གྱི་སྐོར་ལ། ཀུན་བཟང་གཤེན་ལྷའི་སྐུ་སྐྱིད་
སྟེང་འཁོར་ལོ་བསྒྱུར་རྒྱལ་གྱི་དབང་ཆེན་འབུམ་པའི་ཤིང་སྐུ་དང་། བོན་
སྐྱོང་རྟེན་ཐང་། དབལ་གསས་རྔམ་པའི་རྟེན་ཕུར་བྱིན་ཅན། རྣམ་པར་
རྒྱལ་མའི་སྐུ་གཟུགས་ཁྲུ་ལྔ་ཅན། དྲན་པ་ནམ་མཁའི་སྐུ་གཟུགས། སྟག་
ལྷ་མེ་འབར་གྱི་སྐུ་གཟུགས། ཀུན་བཟང་རྒྱལ་བའི་འདུས་པའི་སྐུ་གཟུགས་
སོགས་སྐུའི་རྟེན། སྤྱི་སྤུངས་སྦྲགས་པ་སྐོར་གསུམ་གྱི་སྒྲུབ་གཞུང་ཆ་ཚང་དང་
དབལ་མེ་སྟག་གསུམ་གྱི་སྒྲུབ་གཞུང་། དབང་ཆེན་འབུམ་པའི་སྒྲུབ་གཞུང་ཆ་
ཚང་། གཤེན་རབ་ཀྱིས་གསུངས་པའི་བཀའ་འགྱུར་རྒྱས་པ། ཡི་དམ་ཕྱི་



· 446：
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ས་མཆོག་
ནང་གསང་གསུམ་གྱི་སྒྲུབ་གཞུང་། ཡི་དམ་ཀུན་འདུས་ཆེན་མོའི་བཀའ་
གཞུང་རྒྱས་པ། གཞན་ཡང་ཕྱི་ནང་གསང་གསུམ་གྱི་གསུང་རབ་མང་པོ་
བཅས་གསུང་རྟེན་གྱ་ནོམ་ཞིང་ཕུན་སུམ་ཚོགས་པ་བཞུགས།
ཐུགས་རྟེན་གྱི་སྐོར་ལ་རྗེ་བདག་ཉིད་ཆེན་པོའི་སྐུ་གདུང་དང་། རྩེ་
ཞིག་སྟོང་ཉིད་བྱ་འཕུར་དང་བསོད་ནམས་གཡུང་དྲུང་དབང་རྒྱལ་གྱི་སྐུ་གདུང་
བཞུགས་ལ། དེ་མིན་ད་དུང་གཟུངས་གཞུག་རྟེན་སྣ་བརྒྱ་ལྷག་འདུས་པའི་
མཆོད་རྟེན་བྱིན་ཅན་དང་མ་ཎི་དུང་ཕྱིར་གཉིས་ཀྱི་འཁོར་ཆེན། གཞན་ཡང་
མཆོད་རྫས་དང་རྟེན་རྫས། སྒྲུབ་རྫས་སོགས་མང་པོ་ཡོད་དོ། །
ཐེ་གེ་དགོན་གསང་སྔགས་དར་རྒྱས་གླིང་།
ཐེ་གེ་དགོན་གསང་སྔགས་དར་རྒྱས་གླིང་ནི་གུང་ཧོ་རྫོང་ཆབ་ཆ་གྲོང་
བརྡལ་གྱི་ནུབ་ལྷོའི་མཚམས་སུ་སྤྱི་ལེ་ཞེ་བརྒྱུད་ཀྱི་སར་དེང་གི་ཐེ་གེ་ཞང་གི་ས་
ཁོངས་སུ་ཆགས་ཡོད་ཅིང་། གྲུབ་མཐའ་ནི་སྔ་འགྱུར་རྙིང་མ་བར་གཏོགས།
ཤིང་བྱི་སྟེ་སྤྱི་ལོ1984ལོར་ཁམས་སྐུ་ཆུང་སྐུ་ཕྲེང་བཞི་པ་ཐུབ་བསྟན་སེང་གེ་
དཔལ་བཟང་ངམ་ཡོངས་གྲགས་སུ་ཨ་ལགས་བཟང་པོ་ཞེས་འབོད་པ་དེས།
ཡུལ་ཕྱོགས་འདི་གའི་དད་ལྡན་མང་ཚོགས་ཀྱི་རྒྱབ་སྐྱོར་སོགས་ལ་བརྟེན་ནས་
ཡུལ་སེང་གེ་གནམ་མཆོངས་ཞེས་པའི་གནས་དེར་གསར་འདེབས་གནང་བ་
ཡིན།
དེ་ཡང་ཆོས་སྡེ་འདིའི་ཐོག་མའི་ལོ་རྒྱུས་མདོར་བསྡུས་ཙམ་བརྗོད་པ་ལ།
ཤིང་ཕག་སྟེ་སྤྱི་ལོ1695ལོར། གསང་སྔགས་རྙིང་མའི་བསྟན་འཛིན་ཆེན་པོ་
རྫོགས་ཆེན་པད་མ་རིག་འཛིན་གྱི་བཀའ་ལུང་ལྟར། སྒོ་མེ་དབང་གྲགས་གཙོ་



གུང་ཧོ་ཐེ་གེ་དགོན་གསང་སྔགས་དར་རྒྱས་གླིང་། ་ 447：
བྱས་པའི་སྒོ་མེ་ཤོག་ཁ་གསུམ་གྱིས་སྦྱིན་བདག་མཛད་དེ། རྨ་ཀླུང་རིང་མོ་
དལ་བུར་རྒྱུ་བ་བཀྲ་ཤིས་གཡས་སུ་འཁྱིལ་བའི་རྟེན་འབྲེལ་མཚོན་པའི་གནས་
མཆོག་ཁྱད་ པར་ ཅན་ འཁྱིལ་ཁུག་ ས་ཆའི་ཨེ་ཝཾ་ གསང་ཆེན་སྒང་དུ་ གསར་
འདེབས་བྱས། དེ་ནས་ཆུ་བྱ་སྟེ་སྤྱི་ལོ1813ལོར་ཁམས་རྒོད་སྤུ་དགོན་གྱི་
བཤེས་གཉེན་ཆེན་པོ་ སངས་རྒྱས་རྡོ་རྗེ་མཆོག་དགུང་གྲངས་སོ་གཅིག་སྟེང་
གནས་འདིར་ཕེབས་ནས་དགོན་སྡེ་བདག་སྐྱོང་མཛད། འདུ་ཁང་རྙིང་བ་
ཞིག་གསོ་བྱེད་སྐབས་དགོས་མཁོའི་དབང་གིས་དགོན་གནས་བརྗེ་སྟེ་འཁྱིལ་
ཁུག་གཞུང་དུ་གནས་སྤར། དེའི་རིང་བསྟན་འགྲོའི་དོན་ཆེན་དཔག་མེད་
བསྐྱངས་ཤིང་། སྐུ་གསུང་ཐུགས་ཀྱི་རྟེན་བཞེངས་བསམ་གྱིས་མི་ཁྱབ་པ་བྱས།
སྣོད་ལྡན་གྱི་བུ་སློབ་སྐལ་བ་ཅན་མང་པོར་གསང་བའི་དབང་བསྐུར། དད་
ལྡན་སྔགས་མང་དང་གྲོང་སྐྱ་ཕོ་མོ་ཀུན་ལ། དཀོན་མཆོག་བ།སུམ་པོར་སྙིང་
ནས་སྐྱབས་སུ་འགྲོ་བའི་དགེ་བ་དང་ཕན་ཡོན་བཤད་ཅིང། ལས་དགེ་སྡིག་
གི་འབྲས་བུ་བདེ་བ་དང་སྡུག་ བསྔལ། སྡིག་ སྤོང་དགེ་སྒྲུབ་ཀྱི་བླང་དོར་
སོགས་མ་ནོར་བར་གང་ལ་གང་འཚམ་གྱིས་ཐར་བའི་ལམ་མཆོག་བསྟན་པས་
ཡུལ་འབངས་ཐམས་ཅད་དད་པའི་ས་ལ་བཀོད། དོན་གཉེར་ཅན་གྱི་སོ་སྐྱེས་
མི་ཉུང་བ་ལ་དགེ་བསྙེན་ཕ་མའི་སྡོམ་པ་བསྩལ་བ་བཅས་ཆོས་ཀྱི་མཛད་འཕྲིན་
ཤིན་ཏུ་རྒྱས་ངོས། མཐར་མེ་སྟག་སྟེ་སྤྱི་ལོ1866ལོར་སྒོ་མེ་འཁྱིལ་ཁུག་གི་
ཆོས་སྡེ་འདི་རུ་གཟུགས་སྐུའི་བཀོད་པ་ཆོས་ཀྱི་དབྱིངས་སུ་ཐིམ། ་ འདི་པ་ནི་
ཨ་ལགས་བཟང་པོ་ཚང་གི་སྐུ་ཕྲེང་ཐོག་མ་ཡིན་ནོ། ། ཁམས་སངས་རྡོར་བ་
ཚང་ལ་སྤྲུལ་སྐུ་གཉིས་བྱུང་བ་ནས་བཟུང་། ཁམས་སྐུ་ཆེན་ཚང་དང་སྐུ་ཆུང་
ཚང་ཞེས་སྤྲུལ་སྐུ་རེ་རེ་བཙལ་བའི་སྲོལ་བྱུང་། ཁམས་སྐུ་ཆེན་ཚང་གི་སྐུ་ཕྲེང་



： 448 ་ མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
རིམ་བྱོན་གྱི་ལོ་ རྒྱུས་ཏིང་ཀྱཱ་དགོན་པའི་ལོ་རྒྱུས་ སྐབས་ སུ་བཀོད་ཟིན་པས།
འདིར་བསྐྱར་དུ་གླེང་བའི་ངལ་བ་མ་བགྱིས། ཁམས་སྐུ་ཆུང་སྐུ་ཕྲེང་གཉིས་
པ་འཇིགས་ མེད་ པདྨ་ འགྲོ་ འདུལ་ ནི་ སྒོ་ མེ་ ཆིང་ རྒན་ ཚང་ ནས་ འཁྲུང་ས།
འཇམ་དབྱངས་མཁྱེན་བརྩེ་རིན་པོ་ཆེས་སྐུ་གོང་མ་ཁམས་སངས་རྡོར་བའི་ཡང་
སྤྲུལ་དུ་ངོས་འཛིན་མཛད། སྐུ་ན་གཞོན་པའི་དུས་ནས་ཁམས་ཞེ་རྫོགས་
སོགས་མིང་དུ་གྲགས་པའི་རྙིང་མའི་དགོན་ཆེན་སོ་སོར་ཕེབས་ཏེ་རྫོང་སེར་
མཁྱེན་བརྩེ་རིན་པོ་ཆེ་དང་རྫ་དཔལ་སྤྲུལ་ཚང་སོགས་ཀྱི་ཞབས་པད་སྤྱི་བོར་
བསྟེན་ཏེ་དབང་ལུང་ཁྲིད་གསུམ་གང་མང་ཞུས། ཐུན་མོང་གི་རིག་གནས་སྤྱི་
ལ་ཁྱད་མེད་དུ་སྦྱངས་ཏེ་ཕྱིར་རང་ཡུལ་དུ་ཕེབས། བསྟན་པ་དང་འགྲོ་བའི་
དོན་བསམ་ གྱིས་མི་ཁྱབ་པ་མཛད་མུས་ཀྱི་སྒང་ལ། སྐུ་གེགས་ཤིག་གིས་
དགོངས་པ་རྫོགས།
སྐུ་ཆུང་སྐུ་ཕྲེང་གསུམ་པ་པད་མ་རིག་འཛིན་རྡོ་རྗེ་ནི་ལྕགས་བྱ་སྟེ་སྤྱི་ལོ
1921ལོའི་ཟླ་བདུན་པའི་ཚེས་བཅུ་ཉིན་སྒོ་མེ་འཁྱིལ་ཁུག་ཏུ་ཡབ་དཔལ་
མཁར་འབུམ་དང་ཡུམ་ལྕགས་མོ་མཚོ་གཉིས་ཀྱི་སྲས་སུ་འཁྲུངས། མདོ་རིན་
པོ་ཆེས་ངོས་འཛིན་ཐུགས་ ཐག་ བཅད་ ཅིང་ མཚན་འདོགས་གནང་ མཛད་
སྐུ་ན་ཆུང་བའི་དུས་ནས་ཡ་རབས་སྤྱོད་བཟང་ལ་གོམས་ཤིང་བློ་རིག་ཤིན་ཏུ་
གསལ་པ་ཞིག་འདུག མཁས་ཆེན་དམ་པ་མང་པོ་བླ་མར་བསྟེན་ཏེ་ཡི་གེ་
འབྲི་ཀློག་དང་མདོ་སྔགས་རིག་གནས་ཀྱི་གཞུང་ལ་སྦྱངས་པ་མི་དམན་པ་བྱས།
དགུང་གྲངས་བཅུ་བདུན་སྟེང་《གླིང་གི་འཁྲུངས་རབས》ཅེས་པ་བརྩམས་པ་
དང་དགུང་གྲངས་བཅོ་བརྒྱད་ཐོབ།《བྱིས་སྒྲུང》སོགས་མི་རྟག་པ་བརྗོད་བྱར་
བྱས་པའི་ཕྱག་རྩོམ་འགའ་རེ་གནང་། སྐུ་ཚེ་མ་རིང་བར་དགུང་ལོ་ཉེར་ལྔའི་



གུང་ཧོ་ཐེ་གེ་དགོན་གསང་སྔགས་དར་རྒྱས་གླིང་། ་ 449 .
སྟེང་སྐུ་གཤེགས།
སྐུ་ཆུང་སྐུ་ཕྲེང་བཞི་པ་ཐུབ་བསྟན་སེང་གེ་དཔལ་བཟང་ནི་ལྕགས་ཡོས་
ཏེ་སྤྱི་ལོ1951ལོར་སྒོ་མེ་འཁྱིལ་ཁུག་ས་ཆར་ཡབ་སྔགས་འཆང་དྲི་མེད་དང་
ཡུམ་ཆོས་དབྱིངས་གཉིས་ཀྱི་སྲས་སུ་འཁྲུངས། སྤྱི་ལོ1952ལོར་ཁམས་
ཕྱོགས་ཀྱི་བླ་མ་མགོན་པོ་ཟེར་བས་ཡབ་དྲི་མེད་ལ་ཁྱོད་ཀྱི་བུ་འདི་ཟ་སྐལ་ཅན་
ཞིག་རེད་ཅེས་གསུངས་ནས་སྐུ་གོང་མའི་ཡང་སྲིད་དུ་ངོས་འཛིན་གནང་ཞིང་
མཚན་གསོལ། ཆུང་དུས་ནས་བག་ཡོད་རྣམ་དཀར་ལས་ལ་དགྱེས་ཤིང་བློ་
རིག་ཤིན་ ཏུ་ མྱུར་ བ་ ཞིག་ འདུག་པར་བཤད། དགུང་ལོ་ དྲུག་ གི་ སྟེང་། .
སོག་པོ་ར་ནས་ཆོས་ཀྱི་ཁྲི་སར་བཀོད་ཅིང་ཆོ་ག་གཟབ་རྒྱས་སྤེལ། སྔ་ཕྱིར་ཨ་
ཁུ་ཨ་བདེ་ཚང་དང་ཡབ་དྲི་མེད། ཨ་ཁུ་ཉི་མ་བཅས་ཀྱི་སྐུ་མདུན་ནས་ཀུན་
བཟང་བླ་མའི་ཞལ་ལུང་དང་སྙིང་ཐིག་དུམ་གཉིས། སྤྱོད་འཇུག་ཆེན་མོ།
གསོ་རིག་རྒྱུད་བཞི་སོགས་ལ་ཐོས་བསམ་རྣལ་སྨིན་བྱས། ཞོར་དུ་རྒྱ་ནག་གི་
སྨན་གཞུང་ལའང་སྦྱངས་ བརྩོན་ལྷོད་མེད་བྱས་ཏེ་ སྐུ་ ཡོན་ རྒྱུས་ ཙམ་བྱུང་
ཉམ་ཐག་ནད་པ་མང་པོར་རང་ནུས་གང་ཡོད་ཀྱིས་སྨན་སྦྱིན་བཏང་སྟེ་འགྲོ་ལ་
གང་ཕན་གྱི་དོན་བཟང་སྒྲུབ་མུས་སུ་མཆིས། སྤྱི་ལོ1982ལོར་ཏང་གི་ཆོས་ .
དད་རང་དབང་གི་སྲིད་ཇུས་ལག་བསྟར་དང་རྨ་ཆུ་བསྐྱིལ་ནས་ཆུ་མཛོད་བསྐྲུན་
པའི་རྐྱེན་གྱིས་དགོན་ས་འཁྱིལ་ཁུག་ནས་ས་གཞུག་ཏུ་སྤོར་དགོས་བྱུང་། དེ་
ནས་ཁོང་གི་རྩ་བའི་བླ་མ་རིན་པོ་ཆེ་ཧོ་ཐོག་ཨ་ལུ་རིག་འཛིན་འཇིགས་མེད་ཚང་
གི་ལུང་བསྟན་ལྟར། ཁོང་ཉིད་གཙོ་བྱས་པའི་ཡུལ་མི་དད་ལྡན་མང་ཚོགས་
ཀྱིས་ཧུར་ཐག་འབད་འཐབ་ཀྱིས་དེང་གི་གསང་སྔགས་དར་རྒྱས་གླིང་འདི་སེང་
གེ་གནམ་མཆོངས་བྱ་བའི་གནས་དེར་ཕྱག་འདེབས་མཛད་མགོ་བརྩམས་ཤིང་



• 450 •
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
སྤྱི་ལོ1984ལོར་དངོས་སུ་ལེགས་གྲུབ་བྱུང་། ཧོ་ཐོག་ཨ་ཁུས་ཆོས་སྡེ་འདི་ལ་
གསང་སྔགས་དར་རྒྱས་གླིང་ཞེས་མཚན་གསོལ། ད་ལྟ་དགོན་པ་འདིར་གྲྭ་
བཙུན་སུམ་ཅུ་ལྷག་བཞུགས་ཤིང་འདུ་ཁང་གྱན་བཅུ་བཞི་ཅན་གཅིག་ཡོད།
བླ་མའི་ནང་ཆེན་ལ་གྱན་བཅུ་ལྷག་ཡོད་པ་དང་གྲྭ་ཤག་སྤྱན་དོན་བརྒྱད་ཙམ་
ཡོད། འདུ་ཁང་ཆེན་མོའི་གཡས་གཡོན་དུ་མ་ཎི་ཁང་གཉིས་རེ་ཡོད་པ་དང་
སོ་སོར་མ་ཎི་དུང་ཕྱུར་གསུམ་རེ་མཆིས། དེའི་གཡོན་ཕྱོགས་སུ་མགོན་ཁང་
སྤྱན་གསུམ་ཡོད་པའི་ནང་། མ་མགོན་བཙན་གསུམ་དང་ཡུལ་ལྷ་གཙོ་འཁོར་
གསུམ། འཛམ་གླིང་གེ་སར་རྒྱལ་པོའི་སྐུ་སོགས་བཞུགས། དགོན་པའི་
མཐའ་སྐོར་དུ་མ་ཎི་ཁང་གྱན་ལྔ་བཅུ་ང་བཞི་ཡོད་པ་དང་། མ་ཎི་དུང་ཕྱུར་
བརྒྱ་དང་བརྒྱད་ལོངས་པ་ཡོད། སྨན་ཁང་གྱན་བཅུ་ལྷག་བཞུགས།
འདུ་ཁང་ཆེན་མོའི་ནང་རྟེན་གཙོ་བོར། སྣང་སྲིད་ཟིལ་གནོན་དང་
གུ་རུ་མཚན་བརྒྱད། རྟ་མགྲིན་སོགས་བཞུགས་ལ། གཞན་ད་དུང་རྗེ་ཡབ་
སྲས་གསུམ་ དང་ མི་འཁྲུགས་ པ། རྗེ་བཙུན་ མི་ ལ། འཇམ་ དབྱངས།
ཐུགས་རྗེ་ཆེན་པོ། སངས་རྒྱས་སྟོང་སྐུ། འཕགས་པ་ཀླུ་སྒྲུབ། སྒྲོལ་མ།
འོད་དཔག་ མེད་། མ་ཁའ་སྤྱོད་མ། སྟོན་ པའི་ ཟངས་ སྐུ་ སོགས་ ཀྱང་
བཞེངས་ཡོད། ཞལ་ ཐང་ གི་ སྐོར་ལ། ཟངས་མདོག་དཔལ་རིའི་ཞིང་
བཀོད་དང་སྒྲོལ་མ་ཉེར་གཅིག ཞི་ཁྲོ། ཀུན་རིག མི་འཁྲུགས་པ།
བསམ་པ་ལྷུན་གྲུབ་མ་དང་བར་ཆད་ལམ་སེལ། གདུགས་དཀར། འོད་ .
དཔག་མེད། གུ་རུ་མཚན་བརྒྱད་བཅས་ཀྱི་སྐུ་ཐང་བཞུགས། དེ་མིན་པཎ་
ཆེན་རིན་པོ་ཆེ་མཚོ་ལྷོར་ཕེབས་དུས་ཀྱི་བཞུགས་ཁྲི་དང་ཁོང་གི་ཕྱག་བྲིས་དང་
སྐུ་པར་བཅས་ཀྱང་བཞུགས་ཡོད། གསུང་རྟེན་གྱི་སྐོར་ལ། བཀའ་བསྟན་



གུང་ཧོ་ཐེ་གེ་དགོན་གསང་སྔགས་དར་རྒྱས་གླིང་། ，451 ་
གཙོ་ཡིན་པའི་ལོ་པཎ་མང་ པོའི་གསུང་ དཔེ་མི་ཉུང་ བ་ བཞུགས། སྤྱི་ལོ
1989ལོར་རང་བྱུང་སའགུལ་གྱིས་རྟེན་དང་བརྟེན་པར་གནོད་སྐྱོན་བཟོས་
རྐྱེན། དེའི་བྱང་ཕྱོགས་ཀྱི་གཡུ་འབྲུག་ཚལ་ཉལ་ཞེས་པའི་རི་ཁུག་ཏུ་དགོན་
གནས་སྤར། དེའི་རིང་ལ་གོང་རིམ་ཏང་སྲིད་ལས་ཁུངས་ཀྱིས་ མ་དངུལ་
འབོར་ཆེན་གྱིས་རྒྱབ་སྐྱོར་གནང་འོག གནས་དེར་འདུ་ཁང་གྱན་སུམ་ཅུ་སོ་
བདུན་དང་། མ་ཎི་ཁང་སྤྱན་ལྔ་བཅུ་ང་བཞི། ཇ་ཁང་རྒྱུན་ལྔ། ནང་
ཆེན་སྤྱན་ཉེར་བདུན་བཅས་ཡང་བསྐྱར་གསར་བཞེངས་མཛད། ནང་རྟེན་
གྱི་སྐུ་གསུང་ཐུགས་ཀྱི་སྐུ་ཐང་གསུང་དཔེ་རྣམས་སྔོན་ཡོད་པ་དེ་ལྟར་བཞུགས།
སྨན་ཁང་གྱན་ལྔ་དང་ནད་པའི་འདུག་ཁང་སྤྱན་ལྔ་བཅས་བསྐྱར་བཞེངས་གྲ་
སྒྲིག་གི་ལས་ལ་རེམ་བཞིན་ཡོད། །
དགོན་པའི་ཆོས་ཐོག་གི་སྐོར་ལ། རྒྱུ་ལོའི་ཚེས་སྒྲུབ་ཉིན་ལྔ། ལྔ་
བའི་བདེ་ཆེན་བྱུང་སྒྲུབ་ཉིན་བཞི། བདུན་པའི་ཚེས་བཅུ་ཉིན་དྲུག བཅུ་
བའི་ལྔ་མཆོད་ཉིན་བདུན། བཅུ་གཅིག་པའི་ཞི་ཁྲོ་ཉིན་གསུམ། ཉིན་རེའི་
ཕྱི་དྲོ་དགོང་ཚོགས་ཆག་མེད་བཅས་རྙིང་མའི་ཕྱག་སྲོལ་ལྟར་བཙུགས་ཡོད་
དོ།
།



，452 ，
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ཀོས་ནན་རྫོང་གི་སྐོར།
ཀོས་ནན་རྫོང་གི་གནས་ཚུལ་མདོར་བསྡུས།
ཀོས་ནན་རྫོང་ནི་མཚོ་སྔོན་ཞིང་ཆེན་གྱི་ཤར་བྱང་ཕྱོགས་སུ་གནས་ལ།
མཚོ་ལྷོ་བོད་རིགས་རང་སྐྱོང་ཁུལ་གྱི་ཁོངས་སུ་གཏོགས། བོད་རིགས་གཙོ་
བྱས་པའི་མི་རིགས་བཅུ་ལྷག་འདུས་སྡོད་བྱེད་པའི་ས་ཁུལ་འདིར་ལོ་རྒྱུས་ཀྱི་ཆུ་
རྒྱུན་རིང་ཞིང་ངོ་མཚར་ཡིད་དུ་འོང་བའི་རང་བྱུང་གི་མཛེས་སྡུག་སྟོང་གིས་
ཡོངས་སུ་འཁྱུད་པ་དང་། ཡུལ་འདིར་གནའ་བོའི་དུས་ནས་མིའི་རིགས་ཀྱི་
ཞབས་རྗེས་མི་འགྱུར་གཡུང་དྲུང་གི་རིས་སུ་བཀོད་པས་གདོད་མའི་ངག་རྒྱུན་
དང་དཔའ་བོའི་བྱུང་བ། མཁས་མཆོག་གསེར་རིའི་ཕྲེང་བ་ལྟ་བུའི་མཛད་
རྗེས་དང་ཐུན་མོང་མ་ཡིན་པའི་མི་རིགས་ཀྱི་ཡུལ་སྲོལ་གོམས་འདྲིས་སོགས་ས་
གནས་རང་གི་ཁྱད་ཆོས་བླ་ལྷག་ཏུ་ཐོན་པས་སྙན་པའི་གྲགས་པ་མདོ་ཁམས་
གཡེར་མོ་ཐང་གི་ཞིང་ལ་དབྱར་སྐྱེས་རྔ་གསེང་ཇི་བཞིན་ ལྷང་ལྷང་དུ་ལྡིར།
རྫོང་འདིའི་སྤྱིའི་རྒྱ་ཁྱོན་ལ་སྤྱི་ལེ་གྲུ་བཞི་མ་དྲུག་སྟོང་དྲུག་བརྒྱ་ཞེ་དགུ་དང་ཆ་
ཤས་བདུན་ཡོད་ཅིང་འདིས་མཚོ་ལྷོ་བོད་རིགས་རང་སྐྱོང་ཁུལ་གྱི་སྤྱིའི་རྒྱ་ཁྱོན་
གྱི་བརྒྱ་ཆའི་བཅུ་བཞི་དང་གྲངས་ཆུང་ བཞི་ལྔ་ཟིན། ཤར་དུ་རྨ་ལྷོ་བོད་
རིགས་རང་སྐྱོང་ཁུལ་གྱི་རྩེ་ཁོག་རྫོང་དང་འབྲེལ་ཞིང་། ལྷོ་རུ་རང་ཁུལ་གྱི་



ཀོས་ནན་རྫོང་གི་གནས་ཚུལ་མདོར་བསྡུས། ： 453 .
ཐུན་ཏེ་རྫོང་། ནུབ་ཏུ་ཞིན་ཧེ་རྫོང་དང་གུང་ཧོ་རྫོང་། བྱང་དུ་ཁྲི་ཀ་རྫོང་
དང་འབྲེལ་ཡོད།
1953ལོའི་ཟླ་ བདུན་པར་ཀོས་ནན་རྫོང་བཙུགས་ཤིང་། སྐབས་
དེར་རྫོང་ཡོངས་ལ་བསྡོམས་པས་མི་གྲངས་ཆིག་ཁྲི་ལྔ་སྟོང་དྲུག་བརྒྱ་དང་དོན་
གཉིས་ཡོད་ལ། 1998ལོར་རྫོང་ཡོངས་ཀྱི་སྤྱིའི་མི་གྲངས་དྲུག་ཁྲི་ཉིས་སྟོང་
སུམ་བརྒྱ་གྱ་བཞིར་སླེབས་པ་དང་། དེའི་ནང་དུ་བོད་རིགས་ཀྱི་མི་གྲངས་
བཞི་ཁྲི་བཞི་སྟོང་དྲུག་བརྒྱ་དང་བདུན་ཡོད་པ་འདིས་མི་གྲངས་སྤྱིའི་བརྒྱ་ཆའི་
དོན་གཅིག་དང་གྲངས་ཆུང་ལྔ་ཟིན། རྫོང་ཡོངས་ཀྱི་མངའ་ཁོངས་སུ་ཞང་
དྲུག་དང་ སྡེ་དམངས་ཨུ་ཡོན་ལྷན་ཁང་དོན་གསུམ་ཡོད་ པ་དང་། རྫོང་
ཡོངས་ལ་ས་ཞིང་མུའུ390479ཡོད་པས་རྫོང་ཡོངས་ཀྱི་སྤྱིའི་རྒྱ་ཁྱོན་གྱི་བརྒྱ་
ཆའི་གསུམ་དང་གྲངས་ཆུང་དགུ་གཅིག་ཟིན། རྩྭ་ སའི་རྒྱ་ཁྱོན་ལ་སྤྱི་ལེ་གྲུ་
བཞི་མ4719ཡོད་པས་རྫོང་ཡོངས་ཀྱི་སྤྱིའི་རྒྱ་ཁྱོན་གྱི་བརྒྱ་ཆའི་བདུན་ཅུ་དང་
གྲངས་ཆུང་དགུ་བདུན་ཟིན། ནགས་ས་མུའུ264160ཡོད་ལ་རྫོང་ཡོངས་
ཀྱི་སྤྱིའི་རྒྱ་ཁྱོན་གྱི་བརྒྱ་ཆའི་གཉིས་དང་གྲངས་ཆུང་དྲུག་ལྔ་ཟིན། རྫོང་གི་
མངའ་ཁོངས་ཀྱི་རང་བྱུང་རྩྭ་སའི་སྟེང་དུ་སྐྱེ་དངོས་རིགས་མི་འདྲ་བ289ཡོད་
ལ་ཕྱུགས་ རིགས་ གཙོ་བོ་ལུག་ཡིན་པ་ དང་ ད་དུང་ ར་ མ་ དང་ནོར། རྟ།
བོང་བུ། དྲེལ། གླང་། ཕག རྔ་ མོང་ སོགས་ ཡོད་ ཅིང་། གྲོ་
རིགས་ཉེར་ལྔ། ནས་རིགས་བཞི། སྲན་ཆེན་རིགས་གཉིས། སྲན་ཆུང་
རིགས་བཞི། ཞོག་ཁོག་རིགས་ལྔ། ལོག་དཀར་རིགས་བཅུ་བཅས་ཡོད་
པར་མ་ཟད་ཀོས་ནན་རྫོང་ནི་མཚོ་སྔོན་ཞིང་ཆེན་གྱི་ལོག་དཀར་ཐོན་སའི་ལྟེ་
གནས་གཙོ་བོ་ཡིན་པས་ཞིང་ཆེན་ཕྱི་ནང་ལ་སྙན་གྲགས་ཤིན་ཏུ་ཆེ་བའི་ཁར་



· 454：
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ཐོན་ཚད་ལོ་རེ་ལས་ལོ་རེར་བརྒལ་བས་རྫོང་ཡོངས་ཀྱི་དཔལ་འབྱོར་གོང་དུ་
འཕེལ་བར་སྐུལ་འདེད་ཀྱི་ནུས་པ་དང་སྣེ་ཁྲིད་ཀྱི་ནུས་པ་འདོན་སྤེལ་བྱེད་
བཞིན་ཡོད། རྫོང་ཡོངས་ཀྱི་མངའ་ཁོངས་སུ་གནམ་འདེགས་ཀྱི་ཀ་བ་ལྟ་བུའི་
རི་བོ་ཆེན་པོ་འབའ་མང་རའི་སྐྱེས་སྒང༌
། བྲག་དཀར། གླང་ཆེན། ཁྲོ་
ཆེན། ཀོ་རི་སྒང་སོགས་ཡོད་ལ་དེ་དག་གི་ངོས་སུ་དབྱར་རྩྭ་དགུན་འབུ་ལ་
སོགས་པའི་སྔོ་སྨན་གྱི་རིགས་མཆོག་ཏུ་དཀོན་པ་མང་པོས་ཀུན་ནས་གཏམས་
པས་འགྲོ་བའི་ནད་རིགས་བཅོམ་པ་དང་ལུས་ཁམས་གསོ་བ་ལ་ཤིན་ཏུ་སྨན།
ཆུ་བོ་ཡན་ལག་བརྒྱད་དང་ལྡན་པ་ལ་མང་ཆུ་དང་བྱ་ཆུ་གཙོ་བྱས་པའི་ལྷུང་ལྷུང་
གི་འབབ་ལྡན་མང་པོ་རྨ་ཀླུང་གངྒཱའི་སྲིང་མོའི་ཕང་བར་དལ་གྱིས་འབབ་ལ་
འགྲམ་ངོགས་རྣམས་སུ་ས་ཞིང་གཤིན་པོ་དག་ནི་མིག་མངས་ཀྱི་རིས་དང་འགྲན།
བཅུད་པར་ནགས་ཆེན་དང་མོ་མཆོག་ནགས་ཆེན་གཉིས་གཙོ་བྱས་པའི་ཚང་
ཚིང་སྡུག་པོའི་ཁྲོད་དུ་རི་སྐྱེས་སྲོག་ཆགས་ རྩ་ཆེན་ ཤུ་དང་གླ། གནའ།
དགོ་བ། རྒོད། གླག འུག་པ། གོང་མོ་སོགས་བྱ་རིགས་སྣ་ཚོགས་ལ་
སོགས་པས་ཞིང་འདི་སུམ་རྩེན་གྱི་གནས་ལྟར་དུ་ཡི་གར་འོང་བས་ཕྱོགས་ཡོངས་
ཀྱི་མགྲོན་པོ་རྣམས་མ་བོས་ངང་གིས་ལྗོངས་རྒྱུར་ཕེབས།
ཀོས་ནན་རྫོང་འདི་གཙོ་བོ་བོད་རིགས་འདུས་སྡོད་བྱེད་པའི་ས་ཆ་ཞིག་
ཡིན་ཙ་ན། བོད་རིགས་མང་ཤས་ཀྱིས་དད་མོས་བྱེད་པའི་ཆོས་ལུགས་ཡང་
སངས་རྒྱས་ཆོས་ལུགས་ཡིན་པ་སྨོས་ཅི་དགོས། དེ་བས། སངས་རྒྱས་ཆོས་
ལུགས་ཀོས་ནན་ས་ཁུལ་དུ་དར་བའི་ལོ་རྒྱུས་ཐང་རྒྱལ་རབས་དུས་སུ་གཏུགས་
ཐུབ་པ་དང་ས་ཁུལ་འདིར་དར་བའི་གྲུབ་མཐའ་གཙོ་བོ་དགེ་ལུགས་པ་ཡིན།
དེ་བཞིན་དུ་དད་ལྡན་མང་ཚོགས་ཡང་གཙོ་བོ་དགེ་ལུགས་པ་ལ་དད་མོས་བྱེད་



ཀོས་ནན་རྫོང་གི་གནས་ཚུལ་མདོར་བསྡུས།
， 455 •
མཁན་མང་། ད་དུང་རྙིང་མ་དང་བོན་པོའི་གྲུབ་མཐའ་ལ་མོས་པའང་ཡོད།
1958ལོའི་སྔོན་ དུ་ཀོས་ནན་རྫོང་དུ་ཀླུ་ཚང་དགོན། ཐར་ཤུལ་དགོན།
བན་ཤུལ་དགོན། མཁར་སྔོན་སྒོར་ཁོ། ཐོ་ལེ་དགོན། ཨ་ཐིས་དགོན།
ཚ་རྔ་དགོན། མཚམས་ཁང་དགོན། རུ་སྡུན་གྲྭ་ཚང་བཅས་དགོན་པ་དགུ་
ཡོད། བཅིངས་གྲོལ་རྗེས་སུ་ཀོས་ནན་རྫོང་ཨུ་དང་རྫོང་མི་དམངས་སྲིད་
གཞུང་གིས་ཏང་གི་ཆོས་ལུགས་དད་མོས་རང་དབང་གི་སྲིད་ཇུས་ལག་ལེན་
དངོས་འབེབས་བྱས་ཏེ། རྫོང་ཞང་མི་དམངས་སྲིད་གཞུང་དང་རྫོང་སྲིད་
གྲོས་ཁྲོད་ཆོས་ལུགས་མི་སྣ་དང་མི་སྣ་མིང་གྲགས་ཅན་ལ་ལས་གནས་བཀོད་
སྒྲིག་ བྱས་ ཏེ་ ཁོ་ ཚོའི་ནུས་ པ་ འདོན་ སྤེལ་བྱེད་ དུ་ བཅུག 1958ལོར
“གཡོན”གྱི་ནོར་འཁྲུལ་ལམ་ཕྱོགས་འོག་དགོན་པ་སྒོ་རྒྱག་པ་དང་ཐ་ན་བཤིག་
པར་མ་ཟད། ཆོས་ལུགས་ མཐོ་རིམ་ མི་ སྣ་ ཁག་འཛིན་བཟུང༌ ཐིབས་ཏེ།
རྙོག་འཛིང་གི་ལོ་ཟླ་འགའ་གྲུབ་སྟེ་རིག་དངོས་རྩ་ཆེན་མང་པོར་གཏོར་བརླག་
ཚབས་ཆེན་བཟོས། ་
ཏང་གི་སྐབས་བཅུ་གཅིག་པའི་ཚང་འཛོམས་གྲོས་ཚོགས་ཐེངས་གསུམ་
པའི་རྗེས་སུ། ཏང་ཀྲུང་དབྱང་གི་མི་རིགས་ཆོས་ལུགས་བྱ་བའི་དཔྱིད་རླུང་
གསར་བ་གངས་རིའི་ཕྲེང་བས་མཛེས་པའི་ཞིང་ཁམས་འདིར་ལྡང་བ་དང་
བསྡོངས་ཏེ་ཏང་གི་ཆོས་ལུགས་དད་མོས་རང་དབང་གི་སྲིད་ཇུས་བཟང་པོའི་ཉི་
ཟེར་གྱི་འོག་ཏུ། སྔ་གཞུག་ཏུ་ཀླུ་ཚང་དགོན་དང་ཐར་ཤུལ་དགོན། བོན་
ཤུལ་ དགོན། ཐོ་ལེ་དགོན། ཚ་ རྔ་ དགོན། མཚམས་ ཁང་ དགོན།
སྨར་ཁམས་དགོན། བན་ ཤུལ་ དགོན་གསར། ཀ་ བརྒྱ་ མཚམས་ ཐོག་
ཨ་ཐིས་དགོན། རུ་སྡུན་གྲྭ་ཚང་། ཚོ་ནག་མཚམས་ཐོག ཐུལ་རོལ་



· 456.
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས། །
སྔགས་ཁང་། བོན་བརྒྱ་གྲྭ་ཚང་སོགས་ཀྱི་སྒོ་ཕྱེས་ཏེ་བཤད་སྒྲུབ་འཁོར་ལོ་
གསུམ་གྱི་ལས་ལ་རིག་གྲོལ་གྱི་ཚོགས་རྣམས་དུས་རྟག་ཏུ་རྩེ་གཅིག་ཏུ་གཞོལ་བ་
དང་རྫོང་ ཚུ་དང་ རྫོང་ མི་དམངས་ སྲིད་ གཞུང༌། རྫོང་ཆོས་ལུགས་ཅུའུ།
འཐབ་ཕྱོགས་གཅིག་སྒྲིལ་པུའུ་ལ་སོགས་པའི་འབྲེལ་ཡོད་ལས་ཁུངས་སོ་སོའི་
ཐུགས་ཁུར་དང་བླ་མེད་ཀྱི་གཅེས་སྐྱོང་ལ་བརྟེན་ནས། དད་པའི་ཞིང་དུ་
གྱུར་པའི་དགོན་སྡེ་རྣམས་བཤིག་རལ་དུ་སོང་བ་ཞིག་གསོ་དང་མ་སོང་བ་
རྣམས་ལེགས་བཅོས་བྱས་ཏེ་དད་ལྡན་སེར་སྐྱ་མང་ཚོགས་རྣམས་ཀྱིས་རྗེ་ལཱ་མོ་
ཡོངས་འཛིན་བློ་བཟང་མཁས་གྲུབ་རྒྱ་མཚོ་མཆོག་དང་ཆོས་རྗེ་རིན་པོ་ཆེ་གཙོ་
བྱས་པའི་དཔལ་ལྡན་བླ་མ་དམ་པ་རྣམས་ཀྱི་མདུན་ནས་དབང་བཞིའི་བདུད་
རྩིའི་གྲུ་ཆར་ལ་ ཅི་དགར་རོལ་བ་ལ་སོགས་པའི་ཆོས་ཀྱི་དགའ་སྟོན་ལ་དུས་
བཞིར་ཞུགས་པའི་ཞོར་དུ། ཏང་ཀྲུང་དབྱང་གི་མཐའ་སྐོར་དུ་མཐུན་སྒྲིལ་
བྱས་ཏེ་སྤུན་ཟླ་མི་རིགས་རྣམས་དང་ལྷན་དུ་དཔལ་འབྱོར་འཛུགས་སྐྲུན་དཀྱིལ་
སྙིང་དུ་བཟུང་ནས་དུས་རབས་ཉེར་གཅིག་པར་བགྲོད་པའི་ལམ་དུ་དཔལ་ཡོན་
ལྡན་ཞིང་། རིག་གནས་དར་བ། དཔལ་འབྱོར་འཕེལ་བ་བཅས་ཀྱི་ཕ་
ཡུལ་གསར་བ་དང་ཀོས་ནན་གསར་བ་འཛུགས་སྐྲུན་གྱི་ཆེད་དུ་ཡིད་ཆེས་ཟབ་
མོའི་སྒོ་ནས་བརྩོན་པ་ལྡབ་འགྱུར་བགྱིད་བཞིན་མཆིས་སོ། །
རྙེ་དགོན་བཤད་སྒྲུབ་དར་རྒྱས་དགེ་འཕེལ་གླིང་།
རྙེ་དགོན་བཤད་སྒྲུབ་དར་རྒྱས་དགེ་འཕེལ་གླིང(མིང་གཞན་ལ་ཀླུ་ཚང་
དགོན་བཤད་སྒྲུབ་དར་རྒྱས་དགེ་འཕེལ་གླིང་ཡང་ཟེར)ནི། ཀོས་ནན་རྫོང་
སུམ་མདོ་ཞང་གི་ཁོངས་སུ་ཡོད་ལ། རྫོང་མཁར་ནས་ནུབ་བྱང་དུ་སྤྱི་ལེ་



ཀོས་ནན་རྙེ་དགོན་བཤད་སྒྲུབ་དར་རྒྱས་དགེ་འཕེལ་གླིང་། ：457 ་
གཉིས་ཀྱི་སར་ཆགས་ཡོད་ཅིང་། གྲུབ་མཐའ་ནི་དགེ་ལུགས་པ་ཡིན།
དགོན་པ་འདི་ནི་བདུད་ཤུལ་ཀླུ་པ་ཚོ་བཞིའི་དད་ལྡན་མང་ཚོགས་ཀྱི་རེ་
འདུན་ལྟར་སྤྱི་ལོ1889ལོར་རྙེ་སྐུ་ཕྲེང་བཞི་བ་བློ་བཟང་ཆོས་ཀྱི་ཉི་མས( སྤྱི་ལོ་
1850—1909)ལོར་ཕྱག་འདེབས་མཛད། རྗེ་འདིའི་སྐུ་ཕྲེང་དང་པོ་རྙེ་
གྲུབ་ཆེན་བློ་བཟང་ནམ་མཁའ་ནི། མདོ་སྨད་ཁྲི་ཀའི་ཡུལ་གྱི་འཕྲང་དམར་
ཆོ་སྐོར་བཅུ་གཉིས་ཀྱི་ནང་ཚན་སྟག་རེ་སྡེ་བར་འཁྲུངས། སྐུ་ཆུང་ངུའི་དུས་
ནས་འཁོར་བའི་ཕུན་ཚོགས་མ་ལུས་པ་མེ་འབར་བའི་རླབས་ལྟར་མཐོང་བའི་
ངེས་འབྱུང་ལྷན་སྐྱེས་སུ་མངའ་བས། ཁྱིམ་ནས་ཁྱིམ་མེད་པར་རབ་ཏུ་བྱུང་
སྟེ། དབུས་ཀྱི་སྨད་རྒྱུད་དུ་གཞུང་ཆེན་བཀའ་པོད་ལྔ་ སྔགས་ཕྱོགས་རིག་
གནས་དང་བཅས་པ་ལ། ཐོས་ལོ་དང་ཤེས་ལོ་ཙམ་མིན་པར་ལུས་སྲོག་ཐེད་
ལ་བོར་ཏེ། སྦྱངས་པ་མཐར་ཕྱིན་པར་མཛད་ནས་སླར་མདོ་སྨད་དུ་ཕེབས་
ཏེ་ལྷུན་གྲུབ་ཆོས་རྫོང་གི་མགོན་ཁང་ཡོད་སར་གད་ཕུག་ཅིག་ཡོད་པ་སྒོམ་ཁང་
བྱས། སྒོ་མེད་པས་རྙེ་ལེབ་བམ་ལྕེ་ལེབ་ཀྱིས་སྒོ་གླེགས་བྱས་ཏེ་བཞུགས་པས་
སྐུ་ཕྱོགས་རྙེ་ཚང་ཞེས་པར་གྲགས། དེར་ཡང་ལུས་དབེན་པར་གནས་ཀྱང་
སེམས་མི་དབེན་པར་སོང་བ་ལྟ་བུ་མ་ཡིན་པར་ཐོས་དོན་བསམས། བསམ་
དོན་བསྒོམས། སྒོམ་པ་མཐར་ཕྱིན་པར་མཛད་པས། གྲུབ་པ་བརྙེས་ཏེ་
ཐུན་མོང་སྣང་ངོར་ཡང་མངོན་ཤེས་གསལ་ཞིང་རྫུ་འཕྲུལ་ཐོབ། འཇིག་རྟེན་
ཟང་ཟིང་གི་རྒྱུ་དངོས་ཆར་ལྟར་བབས་ཀྱང་འཛིན་པ་མེད་པར་གཞན་ཕྱོགས་སུ་
གཏོང་། སྐུ་ཚེ་གང་བོར་རྣལ་འབྱོར་གྱི་དབང་ཕྱུག་མི་ལ་བཞད་པའི་རྡོ་རྗེའི་
རྣམ་ཐར་སྐྱོང་བར་མཛད་པས། རྙེ་གྲུབ་ཆེན་བློ་བཟང་ནམ་མཁའ་ཞེས་
མཚན་སྙན་གྱི་ལྷ་རྫས་དཀར་པོས་འཛིན་མ་ཁྱབ་པའི་ངང་མཆོག་གྱུར་ཞི་བ་མྱ་



，458：
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
-
ངན་ལས་འདས་པའི་མཛད་པ་མངོན་དུ་བྱས་སོ། ། རྗེ་དེ་ཉིད་སྙིང་རྗེ་ཆེན་
པོས་གཞན་དབང་དུ་གྱུར་པའི་སྒོ་ནས་མིའི་སྲིད་པ་བཟུང་བ། རྙེ་ངག་
དབང་བསྟན་འཛིན་ཉི་མ་ནི་སྔར་གྱི་རུས་རྒྱུད་དེ་ཉིད་དུ་རབ་བྱུང་བཅུ་གཉིས་
པའི་ ལྕགས་ ཕོ་ སྤྲེལ་ ཏེ་ སྤྱི་ ལོ 1740ལོར་ སྐུ་ གོང་ མའི་ ཚ་ བོར་ འཁྲུངས།
གཞོན་ནུའི་དུས་ནས་སྔོན་གོམས་ དགེ་བའི་བག་ཆགས་ཡོངས་ སུ་ སད་དེ།
ཚང་ལ་མ་ནོར་བའི་རྒྱལ་བའི་བསྟན་པའི་སྒོར་རབ་ཏུ་བྱུང་ནས་ལཱ་མོ་བདེ་ཆེན་
དུ་བླ་ཆེན་གྱི་སྐྱེ་སྤྲུལ་ཡིན་ཡང་ཆེ་ཚུགས་བཟུང་བ་མེད་པར། གྲྭ་རྐྱང་དཀྱུས་
མའི་ལུགས་ཀྱིས་དགེ་བའི་བཤེས་གཉེན་ཆེན་མོ་དཔལ་ལྡན་བཀྲ་ཤིས་དང་།
མོག་ཀྱུ་མཁན་ཆེན། ལྕང་ལུང་ཁྲི་རྒན། ཀུན་མཁྱེན་འཇིགས་མེད་དབང་
པོ་སོགས་བསམ་སྦྱོར་གཉིས་ཀྱིས་ཚུལ་བཞིན་དུ་བསྟེན་ཏེ། རིག་པའི་གནས་
སྤྱི་དང་། ཁྱད་པར་དུ་བཀའ་སྡེ་སྣོད་གསུམ་དང་རྒྱུད་སྡེ་བཞི་ལ་སྦྱངས་པ་
མཐར་ཕྱིན་པར་མཛད་པས། རྗེ་འཇིགས་མེད་དབང་པོས། ཁོང་ནི་གྲུབ་
མཐའ་ གཙང་༌། ཡོན་ ཏན་ བཟང་། ཞེས་ བསྔགས་ པ་ མཛད་ ཅིང་།
ཐུགས་ཟིན་གྱི་སློབ་མར་གྱུར་ཏོ། ། རབ་བྱུང་བཅུ་གསུམ་པའི་ཆུ་སྟག་ནས་
ལྕགས་ཕག་སྟེ་སྤྱི་ལོ1782-1791ལོའི་བར་བདེ་ཆེན་གྱི་ཁྲི་བསྐྱངས། དེ་
དག་གི་སྐབས་སུ་ཡང་། ཆོས་སྡེ་ཆེན་པོ་དེར་ཚར་གཅོད་རྗེས་འཛིན་ལེ་ཤོར་
མེད་པར་མཛད་པས། འགྲིག་ལམ་ཉམས་པ་སོས་དང་། འཆད་ཉན་གོང་
འཕེལ་དུ་གྱུར་ཏེ་བཀའ་དྲིན་ཅན་དུ་རྩི། འདི་སྐབས་ཤིག་ལ་རྒྱལ་བ་སྐལ་
བཟང་རྒྱ་མཚོ་བདེ་ཆེན་ལ་ཕེབས་པར། རྗེ་འདི་པས་དོན་ཟབ་ཅིང་ཚིག་གི་
སྦྱོར་བ་ལེགས་པའི་མཎྜལ་བཤད་པ་ཀུན་གྱི་ཡིད་འཕྲོག་པ་ཕུལ་བས། སྐྱབས་
མགོན་མཆོག་ཐུགས་ཤིན་ཏུ་དགྱེས་བཞིན་ཁྱེད་ནི་ཐམས་ཅད་མཁྱེན་པ་དངོས་



ཀོས་ནན་རྙེ་དགོན་བཤད་སྒྲུབ་དར་རྒྱས་དགེ་འཕེལ་གླིང༌། ་459.
རེད། ཅེས་བསྔགས་བརྗོད་མང་དུ་གནང་སྟེ༔ རྒྱུ་དངུལ་ལས་གྲུབ་པའི་
འཇམ་དབྱངས་དཀར་པོའི་སྐུ་ཞིག་གནང་། དུས་དེ་ནས་བཟུང་རྙེ་ཐམས་
ཅད་མཁྱེན་པ་ཞེས་པའི་མཚན་གྱི་མེ་ཏོག་བསིལ་ལྡན་ཡངས་པའི་ཁྱོན་ལ་ཁྱབ་
པར་གྱུར་ཏོ། ། ཕྱིས་སུ་གོང་ས་རྒྱལ་བའི་དབང་པོ་མཆོག་ནས་རྗེ་འདི་པར།
བཀའ་ཤོག་དང་། རྙེ་ཐམས་ཅད་མཁྱེན་པ་ཞེས་པའི་ཡི་གེ་བརྐོས་པའི་ཐམ་
ཀ་དང་། འཇིགས་བྱེད་ཀ་ལོ་མའི་སྐུ་བཅས་ཀྱང་གཟེངས་བསྟོད་དུ་ཐོབ་
པས་འདི་ལྟ་བུ་ལ་ནི་དབུས་ ཐོབ་དང་ལྡན་པའི་བླ་ཆེན་ཞེས་བརྗོད་དགོས་
སོ། ། རྗེ་གོང་མའི་སྒྲུབ་གནས་སུ་སྒྲུབ་གྲྭ་ཞིག་འཛུགས་བཞེད་སྔར་ནས་ཡོད་
སྟབས། རབ་བྱུང་བཅུ་གསུམ་པའི་མེ་ཕག་སྟེ་སྤྱི་ལོ1767ལོར། ཕྱོགས་
དེའི་སེར་སྐྱ་མང་པོས་བསྐུལ་བ་བཞིན་ལྷ་ཁང་ལྷུན་གྲུབ་ཆོས་རྫོང་བཏབ་སྟེ།
སྒྲུབ་གནས་བཟང་པོའི་སྲོལ་བཙུགས་ཤིང་། རི་ཁྲོད་པ་མང་པོ་འདུས་པར་
ལྕགས་སྟག་ལོར་ལྷུན་གྲུབ་ཆོས་རྫོང་གི་རི་ཁྲོད་པ་རྣམས་ཀྱི་བཅའ་ཡིག་ཐར་
བའི་ཁང་བཟང་མཛེས་པའི་རྒྱལ་མཚན་ཞེས་པ་གསར་རྩོམ་མཛད། དབྱར་
དགག་གསོ་གསུམ་བཙུགས། བསྐང་ཆེན། ལྕགས་མཁར་སོགས་ཆོས་
ཐོག་གི་ཆོ་ག་དང་། བསླབ་གསུམ་གྱི་ཕྱག་བཞེས། ལས་ཆོག་གི་ཆོ་ག་ཞི་
མོ་སྨད་རྒྱུད་ལྟར་འཛུགས་པར་མཛད་དོ། ། རྗེ་འདི་པས་ལཱ་མོ་ཞབས་དྲུང་
དཀར་པོ་སྐུ་ཕྲེང་དྲུག་པ་ངག་དབང་མཆོག་གྲུབ་བསྟན་པའི་རྒྱལ་མཚན་གྱི་
ཡོངས་འཛིན་མཛད་ཅིང་། ཐོས་པ་དགོན་བཀྲ་ཤིས་ཆོས་རྫོང་དུ་བསྟན་པ་
སྤྱིའི་སྐུ་རིམ་དུ་དམིགས་ཏེ། བསྟན་སྲུང་དམག་ཟོར་མའི་རྒྱས་པའི་གཏོར་
སྒྲུབ་དང་། འཆམ་པ་གྲྭ་ཚང་གསར་འཛུགས་མཛད། གྲྭ་བུ་སློབ་མང་
པོར་ལམ་རིམ་ཆེན་མོ་གཙོས་ཟབ་རྒྱས་ཆོས་ཀྱི་ཆར་ཆེན་ཕབ་པས། རི་ཁྲོད་



• 460 •
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
པ་ཚེ་བློས་བཏང་མང་པོ་བྱོན། བསྟན་བཅོས་རྩོམ་པའི་རྒྱུ་གསུམ་ཡོངས་སུ་
ཚང་བས། རི་ཁྲོད་པའི་བཅའ་ཡིག་སོགས་བརྩམས་ཆོས་བཞི་བཅུ་ལྷག་
བཞུགས་པ་ཐམས་ཅད་ཀྱང་བརྗོད་དོན་ཟབ་པ། ཚིག་གི་སྡེབ་ལེགས་པ།
མཁས་པའི་ཡིད་དབང་འཕྲོག་པར་བྱེད་པ། བསྟན་པའི་མཛེས་རྒྱན་དུ་གྱུར་
པ་འབའ་ཞིག་ཏུ་འདུག་གོ ། དེ་ལྟར་འཆད་རྩོད་རྩོམ་གསུམ་གྱི་སྒོ་ནས་
བསྟན་འགྲོའི་དོན་རླབས་ཆེན་མཛད་དེ་སྐུ་དངོས་ཀྱི་གདུལ་བྱ་རྫོགས་པ་ན།
རྟག་འཛིན་ཅན་རྣམས་ཆོས་ལ་སྐུལ་བའི་ཕྱིར་རབ་བྱུང་བཅུ་གསུམ་པའི་ལྕགས་
ཕོ་སྤྲེལ་ཏེ་ སྤྱི་ལོ1800ལོའི་ ཡས་ མས་ སུ་ གཟུགས་སྐུ་རགས་པའི་བཀོད་པ་
བསྡུས་ཏེ་ཟག་མེད་ཆོས་ཀྱི་དབྱིངས་སུ་གཟིམ་པའི་ཚུལ་བསྟན་ཏོ། ། མགོན་
པོ་དེ་ཉིད་སླར་གསུམ་ལྡན་ངུར་སྨྲིག་འཛིན་པའི་རྣམ་པར་ཟློས་པ་རྙེ་སྐུ་ཕྲེང་
གསུམ་པ་རྗེ་བློ་བཟང་བསྟན་པའི་རྒྱལ་མཚན་ནི། མདོ་ཁམས་སྨད་ཀྱི་སའི་
ཆ་ཨ་རིག་ཆུ་སྨད་ཅེས་བྱ་བར་ཡབ་བསྟན་འཛིན་དང་ཡུམ་འཛོམས་སྐྱིད་གཉིས་
ཀྱི་སྲས་སུ་རབ་བྱུང་བཅུ་གསུམ་པའི་ཆུ་ཕོ་ཁྱི་སྟེ་སྤྱི་ལོ1802ལོར་ཡུམ་ལ་བསྙུན་
ཟུག་སོགས་ཅི་ཡང་མེད་པར་སྐྱེ་དགུ་ཀུན་ལ་ཐུགས་རྗེ་སྤྱན་གྱི་འཇུག་པ་རྒྱུན་མི་
ཆད་པའི་རྟགས་སུ་སྤྱན་ཅུང་ཟད་ཕྱེ་བ་དང་བཅས་ཏེ་སྐུ་བལྟམས་སོ། །
པཎ་ཆེན་སྣང་བ་མཐའ་ཡས་དང་རྒྱལ་སྲས་རྡོ་རྗེ་འཆང་རྣམ་གཉིས་ཀྱིས་མགྲིན་
གཅིག་ཏུ་རྙེ་ཐམས་ཅད་མཁྱེན་པ་ངག་དབང་བསྟན་འཛིན་ཉི་མའི་སྤྲུལ་སྐུར་
ཐུགས་ཐག་བཅད། དགུང་ལོ་དགུའི་སྟེང་བློ་གསལ་མང་པོའི་བསྟི་གནས་
བདེ་ཆེན་ཆོས་གླིང་དུ་ཞབས་ཀྱི་པདྨོ་ཉེ་བར་བཀོད། དེ་ནས་དཔེ་ཁྲིད་ཀྱི་
སློབ་དཔོན་པོ་ཏི་ལྔ་ལ་སྦྱངས་པ་མཐར་ཕྱིན་པའི་བྱ་ཁྲའི་ལྷ་རམས་པ་བློ་བཟང་
རྒྱལ་མཚན་བསྟེན་ཏེ། གཞུང་བཀའ་པོད་ལྔ་ལ་སྦྱངས་པ་མཐར་ཕྱིན་པར་



ཀོས་ནན་རྙེ་དགོན་བཤད་སྒྲུབ་དར་རྒྱས་དགེ་འཕེལ་གླིང་།
：461：
མཛད། རྩི་བཞག་འཛིན་སྐྱོར། དམ་བཅའ་བགྲོ་གླེང་སོགས་ཀྱི་སྐབས་
ཀུན་ཏུ་འཁྱག་ལྟོགས་གང་ལ་ཡང་མ་འཛེམ་པར་བརྩོན་འགྲུས་མེ་འབར་བ་ལྟར་
མཛད་པས། ཐམས་ཅད་ཀྱི་སྨོན་པའི་གནས་སུ་བྱེད་ཅིང་། ཐོས་པ་རྒྱ་
མཚོའི་ཕ་རོལ་ཏུ་སོན་པར་གྱུར། ཁོང་དགུང་ལོ་དགུ་བའི་དུས་བླ་མ་མངའ་
རི་བའི་དྲུང་ནས་རབ་ཏུ་བྱུང་བའི་ཚུལ་ཁྲིམས་ཡང་དག་པར་བླངས་པར་མཛད་
ཅིང་། དགུང་ལོ་ཉི་ཤུ་བཞེས་ཚེ། ཐུབ་བསྟན་ཡོངས་ཀྱི་མངའ་བདག་ཀ་
བརྒྱའི་ཤར་དཔོན་སློབ་རྗེ་ངག་དབང་བསྟན་འཛིན་རིན་པོ་ཆེ་མཁན་པོ་དང་།
རྗེ་གསེར་ཁང་པ་བློ་བཟང་བསྟན་འཛིན་རྒྱ་མཚོའི་ལས་སློབ། ཁ་སྐོང་དགེ་
སློང་བརྒྱད་དང་བཅས་བཅུ་ཚོགས་ཀྱི་དགེ་འདུན་གྲངས་ཚང་བའི་དབུས་སུ་
བསྙེན་པར་རྫོགས་པར་མཛད་པས་དེ་ནས་བཟུང་སྤོང་བདུན་འཁོར་དང་
བཅས་པའི་ཚུལ་ཁྲིམས་ཀྱི་བདུད་རྩིས་ཐུགས་ཀྱི་བུམ་བཟང་ཡོངས་སུ་གང་བར་
མཛད་པས་འདུལ་འཛིན་དག་གི་དབུས་ན་འཕགས་པ་ཉེ་བར་འཁོར་ལྟ་བུར་
གྱུར་ཏོ། ། འདི་དུས་རྗེ་གསེར་ཁང་པ་ལྷུན་གྲུབ་ཆོས་རྫོང་དུ་གདན་དྲངས་
ནས་འགྲེལ་བ་བཞི་སྦྲགས་ཀྱི་ཁྲིད་ཞུས་ཏེ་བླ་སློབ་ཐུགས་ཡིད་གཅིག་འདྲེས་སུ་
གྱུར། ཁྲིད་ཚོར་ཉིན། རྗེ་གསེར་ཁང་པ་ཐུགས་ཤིན་ཏུ་དགྱེས་པའི་ངང་།
ཁྱེད་སྔོན་དཔལ་གསང་བ་འདུས་པ་ལ་འབྲེལ་ཆེ་བ་ཞིག་ཡིན། དེ་བས་རྒྱུད་
འདི་ཁྱོད་ལ་ གཏད་པ་ཡིན་གསུངས་ནས། རྡོར་དྲིལ་ དང་། ཤོ་ཀ་ལི།
ལྷདར་བཅས་གནང་བར་མཛད་དེ་ཐུབ་བསྟན་ཡོངས་ཀྱི་བདག་པོར་དབང་
བསྐུར་བར་མཛད་དོ། ། རྗེ་ཉིད་དགུང་ལོ་བགྲེས་པའི་སྐབས་ཤིག་ཞལ་ནས།
སྔོན་ངས་ཅི་བྱས་ཀྱང་ཁ་ལས་ཡག་པོ་མི་དགེ རྗེ་གསེར་ཁང་པས་རྗེས་སུ་
བཟུང་ཚུན་ཆད་བྱ་བ་ལམ་དུ་མ་སོང་བ་གཅིག་ཀྱང་མེད། ཅེས་གསུངས་ཏེ།



_་ 462 ， _མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
བླ་མའི་བཀའ་བཞིན་བསྒྲུབས་པའི་མཐུ་ལས་བྱུང་བའི་རྣམ་པར་ཐར་པ་ཡ་
མཚན་པའོ། ། དགུང་ལོ་ཉེར་གསུམ་སྟེང་བདེ་ཆེན་གྱི་ཁྲིར་འཁོད། ཉིན་
དེ་ནས་བཟུང་ལམ་རིམ་ཆེན་མོའི་ཁྲིད་མང་དུ་སྩོལ་བར་མཛད་པས། བློ་སྣ་
འགྱུར་བ་བགྲང་གིས་མི་ལང་བ་བྱོན། སྔོན་དུས་དབུས་གཙང་ཆོས་ཀྱི་ཞིང་
ནས་རྗེ་ཙོང་ཁ་པ་ཡབ་སྲས་ཀྱིས་ཐུབ་བསྟན་རིན་པོ་ཆེ་སྤེལ་ཏེ་ས་ཁྱབ་གནམ་
ཁྱབ་ཏུ་གྱུར་པ་བཞིན། འདི་དུས་མདོ་སྨད་ནས་རྗེ་གསེར་ཁང་པ་ཡབ་སྲས་
ཀྱིས་ཀྱང་རྒྱལ་བའི་བསྟན་པ་ཕྱོགས་བཅུར་སྤེལ་བར་མཛད་པས། དབུས་
གཙང་ན་རྗེ་ཙོང་ཁ་པ་ཡབ་སྲས། མདོ་སྨད་ན་རྗེ་གསེར་ཁང་པ་ཡབ་སྲས།
ཞེས་མཁས་པ་མང་པོས་བསྔགས་བརྗོད་མཛད་པ་ནི་དོན་ལ་གནས་པ་ཉིད་
དོ། ། དེ་ལྟར་རྒྱལ་བའི་བསྟན་པ་ལ་བྱ་བ་མཆོག་ཏུ་བྱས་ནས་རབ་བྱུང་བཅུ་
བཞི་པའི་ས་བྱ་སྟེ་སྤྱི་ལོ1849ལོའི་ཟླ་བཅུ་བའི་ཚེས་ཉེར་གསུམ་ཉིན་གྱི་སྔ་དྲོའི་
ཆོར། སྐྱབས་མགོན་གསེར་ཁང་པའི་མཚན་ནས་ལོན་ཁ་ ཡར་བརྗོད་པ་
སོགས་སྔོན་ དུ་ འགྲོ་ བ་ དང༌། སྐུའི་ གཞོགས་གཡས་ པ་ འོག་ ཏུ བསྟན།
སེངྒེ་ཉལ་ སྟབས་དང་བཅས་ཞལ་དབུགས་ཀྱི་རྒྱུ་བ་མི་མངོན་པར་གྱུར་ཏེ།
འོད་གསལ་ཆོས་ཀྱི་སྐུར་མངོན་པར་བྱང་ཆུབ་པའི་ཚུལ་བསྟན་ཏོ། ། རྙེ་བློ་
བཟང་བསྟན་པའི་རྒྱལ་མཚན་འདི་པ་དགའ་ལྡན་ཆོས་ཀྱི་ཞིང་ན་མངོན་པར་
བཞུགས་བཞིན་དུ་སྤྲུལ་བའི་ཟློས་གར་མང་དུ་བསྒྱུར་བ་ལས། ཐུན་མོང་སྣང་
ཚོད་ལ་ཁ་བ་ཅན་གྱི་ལྗོངས་འདིར་སྤྲུལ་སྐུ་གཉིས་ཤིག་མཆིས་ཏེ། ལྷུན་གྲུབ་
ཆོས་རྫོང་གི་བླ་རྒན་ལོ་ཡེ་ཟེར་བ་ཞིག་གིས། ཐར་ཤུལ་ཆོས་སྐྱོང་རྒྱ་མཚོར་རྙེ་
སྤྲུལ་སྐུ་སྐུ་གཞོགས་ཤིང་བཟའ་ཚང་གིས་བདུད་ཤུལ་ཀླུ་ཚང་ནས་ཐུགས་ཐག་
བཅད་འདུག་པས། ཁྱེད་ཀྱིས་བཙལ་བ་འདི་ནོར་བ་འདྲ་ཞེས་ཞུས་པར།



ཀོས་ནན་རྙེ་དགོན་བཤད་སྒྲུབ་དར་རྒྱས་དགེ་འཕེལ་གླིང་།
· 463.
རྗེ་ཉིད་ཀྱིས་ཕྱིར་ལན་དུ། དམ་པ་གོང་མ་ དགའ་ལྡན་ཡིད་དགའ་ཆོས་
འཛིན་ན་ བཞུགས་ ཤིང་། ད་ ལྟ་ སྤྲུལ་ སྐུ་ གཉིས་ བྱོན་ པ་ལས་ རུ་ སྡུན་དུ་
འཁྲུངས་པའི་སྤྲུལ་སྐུ་འདི་ སྒྲུབ་ སྡེ་ འདི་ལ་ ཕན་ཐོགས་ཆེ་ཞེས་གསུངས་ཏེ།
རུ་སྡུན་དུ་འཁྲུངས་པ་ནི་རྙེ་དགེ་འདུན་བསྟན་པ་རབ་རྒྱས་ཏེ། ཡབ་གུ་ལུག་
གེ་དང་ཡུམ་འཛོམས་སྐྱིད་གཉིས་ཀྱི་སྲས་སུ་ལྕགས་ཕག་ལ་འཁྲུངས། བདེ་
ཆེན་དུ་ཚོགས་ཆོས་འགྲིམས། རྗེས་སུ་ ལྷུན་གྲུབ་ཆོས་རྫོང་ནས་བཞུགས།
གཅིག་ནི། མཁས་ཤིང་གྲུབ་པའི་དབང་ཕྱུག་ཆེན་པོ། བྱམས་པ་དང་སྙིང་
རྗེའི་གཏེར་ཆེན། མཐའ་འཁོབ་ཀྱི་ཡུལ་འདིར་ཆོས་ཀྱི་སྒྲོན་མེ་དང་པོར་སྦྱར་
བ་པོ། ༧རྙེ་ཐམས་ཅད་མཁྱེན་པ་བློ་བཟང་ཆོས་ཀྱི་ཉི་མ་ཞེས་མཚན་སྙན་གྱི་
བ་དན་དཀར་པོ་སྲིད་པ་གསུམ་ན་གཡོ་བ་དེ་ཉིད་ཡིན་ནོ། ། རྗེ་འདི་ཉིད་
གང་དུ་སྐུ་འཁྲུངས་པའི་ཡུལ་ནི། མང་ར་པ་སེངྒེའི་རྒྱལ་མཚན་གྱིས་སྒོམ་
ཁང་བྲུས་ཏེ་སྒྲུབ་པ་མཛད་པར་བརྟེན། མང་གཞུང་ཞེས་གྲགས་པའི་ཡུལ་གྱི་
ཆ་གོང་ཁའི་བྲག་སེར་ཞེས་པ་དེ་ཡིན་ལ། རུས་ནི་བོད་ཀྱི་རུས་ཆེན་བཞིའི་ཡ་
གྱལ་དམུ་ཚ་སྒ་བུ་དགུའི་ནང་ཚན་སྒ་ཨ་རིག་གི་རྒྱུད་པ་བདུད་ཤུལ་ལ་མང་དུ་
མཆེད་པ་ལས་བདུད་ཤུལ་ཀླུ་ཚང་ཚོ་བཞི་ཞེས་བྱ་བར། ཡབ་རྡོ་རྗེ་དང་།
ཡུམ་འབར་རྡེའུ་གཉིས་ཀྱི་སྲས་སུ་རབ་བྱུང་བཅུ་བཞི་བའི་ལྕགས་ཁྱི་སྟེ་སྤྱི་ལོ
1850ལོར་ཡ་མཚན་པའི་ལྟས་དང་བཅས་ཏེ་སྐུ་བལྟམས་སོ། ། རྗེ་འདི་
ཉིད་སྐུ་ཆུང་ངུའི་དུས་ནས་བྱིས་པའི་ངང་ཚུལ་ལས་འདས་པ་དང་། དམ་
པའི་ཀུན་སྤྱོད་རང་འཁྲུངས་སུ་ཡོད་སྟབས། རང་ག་པ་ཞིག་མ་རེད་ཅེས་
ཉིད་ཀྱི་ཕུ་བོ་ཀླུ་རྩེ་ཚང་དང་ཡབ་ཡུམ་སོགས་ཀྱིས་མནོལ་དུ་མ་བཅུག་པར་
བསྐྱེད་བསྲིངས་ནས་ཡོད་པར། ཤིང་བཟའ་ཚང་གིས་རྙེ་ཐམས་ཅད་མཁྱེན་



： 464：
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
པ་བློ་བཟང་བསྟན་པའི་རྒྱལ་མཚན་གྱི་སྤྲུལ་སྐུར་ངོས་འཛིན་མཛད། ཕུ་བོ་
ཀླུ་རྩེ་ཚང་ནས་ངེད་ཅག་གིས་བླ་མ་ཞིག་ལ་བདག་གཉེར་བཟང་པོ་བྱེད་མི་
བཏུབ་པས། ཁྱེད་ཚང་ལ་ཕུལ་བ་ཡིན་ཞེས་ཞུས་པས། རྗེ་དེ་ཡང་ཐུགས་
དགྱེས་པའི་ངང་རྭ་རྒྱ་བཀྲ་ཤིས་འབྱུང་དུ་གདན་དྲངས། ཁོང་གི་ཉེ་གནས་
བྱས་ཏེ་བཞུགས། ཤིང་བཟའ་སྐུ་གཞོགས་ལས་རབ་ཏུ་བྱུང་ནས་རྭ་རྒྱུར་
ཚོགས་ཞུགས་མཛད། རྗེ་འདི་པ་སོགས་བསམ་སྦྱོར་དག་པས་ཚུལ་བཞིན་
བསྟེན་ཏེ། སྒྲ་ སྙན་ སྨན་ རྩིས་ སོགས་ ཐུན་ མོང་ བའི་ རིག་ གནས་ དང་།
བཀའ་པོད་ལྔ་དང་རྒྱུད་སྡེ་བཞི་སོགས་ཐུན་མོང་མ་ཡིན་པའི་རིག་གནས་སུ་མ་
ཟད་འབུལ་ད་ཀྲོལ་རོལ་མོ། ཐིག་རྡུལ་ཚོན། བཅའ་ཁོ་ཕྱག་ལེན་སོགས་
ཀྱང་བཏང་སྙོམས་སུ་མ་བཞག་པར་མཚན་ཕར་བསྐྱལ་ཐོ་རངས་ཚུར་བསུས་ཏེ་
འབད་པ་ཆེན་པོས་སྦྱངས་པས། ཤེས་བྱ་མཐའ་དག་ཁོང་གི་མཁྱེན་རབ་ཀྱི་
རལ་གྲི་གཟས་པ་ཙམ་གྱིས་ཞུམ་ཞུམ་པོར་གང་གིས་ཕྱག་ཏུ་སྣང་བར་གྱུར་པས།
མང་དུ་ཐོས་པ་རྒྱ་ཆེར་བཙལ་བས་མཁས། ༑ཞེས་པའི་མཁས་པའི་ཡོན་ཏན་
དེ་མངོན་དུ་མཛད་པ་ཡིན་ནོ། ། རྟག་ཏུ་དམན་ས་ཁོ་ན་ལྷུར་མཛད་ཅིང་
བྱིས་པ་དག་གིས་སྡིགས་མོ་བྱས་ཀྱང་དང་དུ་ལེན་པས། ཀུན་གྱི་ཡིད་དུ་
འཐད་ཅིང་དད་པ་ངང་གིས་སྐྱེ་བ་ཞིག་ཡིན་ཏེ། རྒྱུན་དུ་ཞལ་འདོན་བྱེད་པ་
ལས་རང་གར་ངག་སྨྲ་བར་མི་བྱེད་ལ། ལུས་ངག་གི་ཀུན་སྤྱོད་མཐའ་དག་
ཆོས་འདུལ་བ་ལས་ཅུང་ཟད་ཙམ་ཡང་འདའ་བར་མི་མཛད་པས། ཐོས་དོན་
ཇི་བཞིན་རྒྱུད་ལ་སྦྱོར་བས་བཙུན། ། ཞེས་པའི་བཙུན་པའི་ཡོན་ཏན་དེ་ཡང་
རང་ཆས་སུ་ཡོད་དོ། ། འདི་ནི་བླ་མའི་རྣམ་ཐར་ལས་མཆོག་ཏུ་ཤེས་དགོས་
ཏེ། རྗེ་གསེར་ཁང་པོས་ཞལ་ནས། མཁས་བཙུན་བཟང་གསུམ་གྱི་ནང་



ཀོས་ནན་རྙེ་དགོན་བཤད་སྒྲུབ་དར་རྒྱས་དགེ་འཕེལ་གླིང་། -465 ：
ནས་ང་ལ་གཅིག་གདམ་དུ་བཅུག་ན་བཙུན་པ་འདེམ་ཞེས་གསུངས་པའི་ཕྱིར་
རོ། ། ཡང་རྗེ་འདི་ལ་ཟང་ཟིང་གི་འབྱོར་བ་ཇི་ལྟ་བུ་ཞིག་མངའ་ཡང་འཛིན་
ཆགས་ཅུང་ཙམ་ཡང་མེད་པར་དགེ་འདུན་གྱི་མང་སྐོལ་དང་། གཉོམ་ཆུང་
དག་ལ་སྦྱིན་པར་བྱེད་ལ་དེ་ལྟར་སྦྱིན་པའི་འབྲས་བུ་ཡང་རང་ལ་ཐོབ་ན་སྙམ་པ་
ཅུང་ཟད་ཙམ་ཡང་མེད་པར་བསྟན་པ་དང་འགྲོ་བའི་དོན་དུ་བསྔོ་བར་མཛད་
ཅིང་། ཐ་ན་རང་ནོར་གཞན་གྱིས་ཕྲོགས་ཀྱང་ཕྱིར་ལེན་བསམ་སྐད་ཅིག་
ཀྱང་མི་སྐྱེ་བར་ཕར་བསྔོ་བ་ཡིན་ཏེ། རང་རེའི་དགོན་པ་བཏབ་ནས་ཅུང་
འགོར་པའི་སྐབས་ཤིག་ཏུ། སྒོ་མེ་ས་ཆའི་ཇག་པ་འགའ་ཡོང་ནས་དགོན་
པའི་ལ་ལོ་དེད་ སོང་ བར། ཁོང་གིས་ ཇག་ པ་རྟ་འདེད་ལ་ བལྟ རྒྱུ་ཡོད་
གསུངས་ནས་གྲྭ་པ་འགའ་དང་བཅས་མཐོ་ས་ཞིག་ན་གཟིགས་འདུག་པའི་རྩར།
རྒན་པ་འགའ་ཕེབས་ནས་མགོན་པོ་ལ་གཏད་གཉེར་རེ་བྱས་ན་ཞེས་ཞུས་པས།
ཡ་གསུངས་ནས་བཞེངས་ཏེ་མགོན་ཁང་དུ་ཕེབས། ལྟར་ཕྱིན་དུས་བཟང་
སྤྱོད་གསུངས་ཀྱིན་འདུག་པས། གཏད་གཉེར་མི་བྱེད་ པར་བཟང་ སྤྱོད་
བཏོན་ནས་ཅི་བྱེད་ཅེས་དྲིས་པར། ངས་སྔོན་ནས་ལན་ཆགས་པའི་བུ་ལོན་
བྱིངས་ཏེ། རྟ་དེ་རྣམས་ཁོ་ཚོར་ཐོབ་པར་ཤོག ཐོབ་ནས་ཀྱང་དེ་རྣམས་
ལ་ངན་དུ་མི་འགྱུར་བར་རྐྱེན་ངན་གྲོགས་སུ་གྱུར་ཏེ། དུས་ད་ནས་བཟུང་སྐུ་
འཕྲོག་ལ་སོགས་པའི་ལས་ཐམས་ཅད་རྒྱུན་ཆད་དེ། འགྲོ་བ་མཐའ་དག་བདེ་
སྐྱིད་དང་ལྡན་པར་ཤོག། ཅེས་བསྔོ་བ་བྱེད་ཆེད་བཟང་སྤྱོད་བཏོན་པ་ཡིན་
ཞེས་གསུངས་སོ། ། དེས་ན་བདག་ཉིད་ཆེན་པོ་འདི་ལ་ནི། ཀུན་ཀྱང་
བསྟན་འགྲོའི་དོན་དུ་བསྔོ་བས་བཟང་། ། ཞེས་པའི་བཟང་པོའི་ཡོན་ཏན་དེ་
ཡང་མ་ལུས་པར་ཚང་བ་ཡིན་ནོ། ། དེ་ལྟར་མཁས་བཙུན་བཟང་གསུམ་



： 466 ་
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
འཛོམས་པའི་བཤེས་གཉེན་དེ་ཉིད་ཤིང་བཟའ་པཎྜི་ཏས་མཁན་སློབ་སྦྲགས་མ་
མཛད་དེ་ད་ཆོག་ཉེས་མེད་ཕུན་ཚོགས་ཀྱི་སྒོ་ནས་བསྙེན་པར་རྫོགས་པར་མཛད་
དེ་མཚན་བློ་བཟང་ཆོས་ཀྱི་ཉི་མ་ཞེས་གསོལ། རྭ་རྒྱ་བཀྲ་ཤིས་འབྱུང་གནས་
ཀྱི་གསེར་ཁྲི་ལོ་མང་དུ་མཛད། རྗེ་འདི་ལུང་རྟོགས་ཡོན་ཏན་གྱི་གཏེར་
མཛོད་དུ་གྱུར་པས་མི་མ་ཡིན་དག་གིས་ཀྱང་རང་ཤུགས་ཀྱིས་གྲོགས་མཛད་པ་
ཞིག་ཡིན་ཏེ། འགྲོ་བཞུད་སོགས་ཀྱི་ཚེ་བོར་བརླགས་སུ་སོང་བའི་རྒྱུ་རྫས་
ཡོད་ཚད་ཉིན་གཅིག་གཉིས་ཀྱི་རྗེས་སུ་སླར་ཕྱག་ཏུ་འབྱོར་བའི་ལོ་རྒྱུས་བགྲང་
གིས་མི་ལང་ངོ་། ། དེ་ནས་དགུང་གྲངས་སོ་དྲུག་བཞེས་པའི་ཚེ་འདི་ཕྱོགས་
སུ་ཆིབས་ཀྱི་ཁ་ལོ་མངོན་པར་བསྒྱུར་ཏེ། ས་དབྱིབས་ཀྱི་བཀོད་པ་ཐུགས་
མཚོན་དཔལ་བེའུ་རིས་སུ་བཞུགས་པའི་གནས་མཆོག་ལམ་དཀར་ལྡིང་དུ་རྭ་
རྒྱུའི་ཀླུ་རྩེ་ཚང་དང་རྣམ་པ་གཉིས་མཚམས་ཁང་རེ་བྲུས་ཏེ་ལོ་གཅིག་ཙམ་ལ་
བཅད་རྒྱ་མཛད་ནས་བཞུགས། སྐུ་མཚམས་ལས་གྲོལ་མ་ཐག་ཀླུའི་འབུམ་ཁོ་
གཙོས་ཚོ་བ་དག་གི་དཔོན་པོ་རྣམས་ཕེབས་ཏེ་དགོན་པ་འདེབས་དགོས་ཀྱི་
གསོལ་བ་ནན་ཆེར་བཏབ་པ་དང་། ཁོང་ལའང་མུན་གླིང་འདིར་ཆོས་ཀྱི་
འོད་སྣང་སྤྲོ་བའི་འདུན་པ་སྔར་ནས་ཡོད་པས་དགྱེས་བཞིན་ཞལ་གྱིས་འཆེས་
པར་གྱུར་ཏོ། ། དེ་ནས་ཉིད་ཀྱིས་དགུང་གྲངས་སོ་དགུ་བ་རབ་ཚེས་ས་མོ་
གླང་གི་ལོར་རྙེ་དགོན་བཤད་སྒྲུབ་དར་རྒྱས་དགེ་འཕེལ་གླིང་འདེབས་པར་
མཛད་དེ། ཇི་ལྟར་བཏབ་ཚུལ་སོབ།ས་འོག་ཏུ་འཆད་པར་འགྱུར་བས་འདིར་
མི་སྤྲོའོ། ། དེ་ལྟར་བསྟན་འགྲོའི་དོན་རླབས་ཆེན་མཛད་ནས་སྐུ་དངོས་ཀྱི་
གདུལ་བྱ་རྫོགས་པ་ན་སྐུ་སྙུང་བའི་ཚུལ་བསྟན་པར་གྲྭ་བགྲེས་གཞོན་ཀུན་ཀྱིས་
ཞབས་བརྟན་ཕོན་ཆེ་བ་བསྒྲུབས་ཏེ་བརྟན་བཞུགས་ཕུལ་བར། ཐུགས་བརྩེ་



ཀོས་ནན་རྙེ་དགོན་བཤད་སྒྲུབ་དར་རྒྱས་དགེ་འཕེལ་གླིང་། • 467 .
བའི་ང་ང་ངོ་མ་ལྕོགས་ཙམ་དུ་ཞལ་བཞེས་གནང་ཡང་རིམ་གྱིས་བསྙུན་ཚབས་
ཆེར་སོང་བས་སྐུ་མདུན་པ་དག་གིས་སྤྲུལ་སྐུ་ཉེ་ས་ཞིག་ནས་འཁྲུངས་དགོས་
ཞེས་ངུ་ངག་གིས་ཞུས་པར་ཡ་ཡ། སྒང་གན་ཚོའི་ཕ་རོལ་ ཏུའང་མི་འགྲོ་
གསུངས་ནས་བརྩེ་བརྩེ་མཛད་དེ་དགུང་ལོ་དྲུག་ཅུ་བཞེས་པ་ས་བྱ་ལོའི་སྔ་དྲོའི་
ཆ་ལ་སྟོང་བ་གསུམ་རིམ་གྱིས་ ཐིམ་ནས་ ཐམས་ཅད་སྟོང་བ་འོད་གསལ་ཆོས་
སྐུའི་གོ་འཕང་མངོན་དུ་བྱས་སོ། ། དེའི་ཚེ་དགོན་པའི་བླ་གྲྭ་ཐམས་ཅད་
གཅེས་ཕྲུག་མས་བོར་བ་བཞིན་བློང་བློང་བོར་གྱུར་ཏེ། ཅི་བྱེད་འདི་བྱེད་མི་
ཤེས་པར་ཡོད་སྐབས། ཨ་ལགས་འཇའ་མོ་ཚང་སོགས་བཤེས་གཉེན་དག་
གིས་གྲྭ་ཚང་ལ་སེམས་གསོའི་བསླབ་བྱ་ཡིད་འཁུལ་ངེས་པ་བྱས་པས་ཀུན་གྱིས་
མ་སྐུལ་ དང་བླང་ གིས་ དགོངས་རྫོགས་ཀྱི་ རིམ་ པ་ ལེགས་ པར་ བསྒྲུབས་ ཏེ།
ཉིན་གསུམ་གྱི་རྗེས་སུ་གདུང་རིན་པོ་ཆེ་བྱ་ལ་སྦྱིན་དགོས་པར་ཁོང་གིས་སྔར་
ནས་གསུངས་ཟིན་པ་ལྟར། དུར་ཁྲོད་ཆེན་མོ་དེའུ་མགོ་དཀར་རིས་སུ་གདན་
དྲངས་མ་ཐག་བྱའི་ཚོགས་ནམ་མཁའ་གང་བ་ཆར་ལྟར་བབས་ནས་ཉིན་བཅུ་
གཅིག་ལ་ལོངས་སྤྱོད་མཐར་གདུང་རུས་ཀྱི་ལྷག་མ་ལག་མཐིལ་ཙམ་ཞིག་རང་
ཅག་རྣམས་ཀྱི་དད་པའི་རྟེན་དུ་མ་ལུས་སོ། །དེའི་ཚེ་དེར་འཁོད་ཐམས་
ཅད་ཀྱི་དད་པའི་པདྨོ་མངོན་པར་བཞད་པའི་ལུས་ཀྱི་བ་སྤུ་གཡོ་བཞིན། ཀྱེ་
ཧོ་ཡ་མཚན་ཆེ་བ། རྣལ་འབྱོར་པ་ཆེན་པོའི་ནུས་མཐུ་ནི་འདི་འདྲའོ་ཞེས་
གསོལ་བ་འདེབས་པར་བྱེད་དོ། ། རྗེ་དེ་ཉིད་བསམ་བཞིན་བསྟན་འགྲོའི་
མགོན་དུ་བྱོན་པ་རྙེ་བློ་བཟང་མཁས་གྲུབ་བསྟན་འཛིན་པ་ནི། སྔར་གྱི་རུས་
རྒྱུད་དེ་ཉིད་དུ། ཡབ་མགོན་པོ་རྒྱལ་དང་། ཡུམ་བྱང་ཁོ་གཉིས་ཀྱི་སྲས་སུ་
རབ་བྱུང་བཅོ་ལྔ་བའི་ལྕགས་ཁྱི་སྟེ་སྤྱི་ལོ1910ལོར། དགུན་དུས་ཡིན་ཡང་



， 468 •
མཚོ་ལྷོ་ཁུལ་སྤྱི་དགོན་སི་ཁག་གི་ལོ་རྒྱུས་སྙིང་བསྡུས།
་་་་་་་་་་་
་་་་་་་་་
སྟེང་ཕྱོགས་ལྷ་རྣམས་དགའ་བའི་དབྱར་རྔ་དང་། གང་དུ་སྐུ་འཁྲུངས་པའི་
སྦྲའི་སྟེང་དུ་འཇའ་ཚོན་སྣ་ཚོགས་ཀྱི་གུར་ཕུབ་ པ་ དང་ བཅས་ ཏེ་འཁྲུངས་
སོ། ། སྐུ་གཞོགས་ཤིང་བཟའ་ཚང་གིས་རྙེ་གོང་མའི་སྤྲུལ་སྐུར་ངོས་འཛིན་
མཛད། དགུང་ལོ་བདུན་པའི་སྟེང་གདན་སར་ཕེབས་ཏེ། རུ་མང་ངག་
དབང་ཀློག་གི་དགེ་རྒན་དུ་བསྟེན། དགེ་རྒན་རྡོ་རྗེ་འཆང་བྱམས་པ་བཟང་
པོ་ལས་རབ་ཏུ་བྱུང་། རྗེ་འདི་ཉིད་ལས་ཆོས་བཀའ་མང་དུ་གསན། ཨ་
རིས་སྨྲ་ སེང་ ཆེན་ མོའི་ ཞིང་ སྤྲུལ་ ལྷ་ སྡེ་ ཡེ་ ཤེས་ རྒྱ་ མཚོ་ གདན་དྲངས་ ཏེ།
དཔལ་ཕྱོགས་ཀྱི་གླང་བོ་ཡབ་སྲས་ཀྱི་རིག་པ་ལས་འོང་བ་ལུགས་འབྱུང་ལྡོག་གི་
སྦྱོར་བ་བརྒྱད་ལ་སོགས་པའི་སྒོ་ནས་སྟོན་པ་ཚད་མའི་སྐྱེས་བུར་བསྒྲུབས་ཅིང་
སེམས་ཙམ་གྱི་ལྟ་བ་གཏན་ལ་འབེབས་པ་ཚད་མ་མདོ་དང་སྡེ་བདུན། ཡུམ་
ཆེན་མོ་ཤེས་རབ་ཀྱི་ཕ་རོལ་ཏུ་ཕྱིན་པའི་སྦས་དོན་ཉམས་སུ་ལེན་ཚུལ་དངོས་སུ་
སྟོན་ཞིང་སྟོང་ཉིད་ད་ངུ་མ་ཆེན་པོའི་ལམ་གསལ་བོར་སྟོན་པ་རྒྱལ་བ་མི་ཕམ་
མགོན་པའི་མངོན་པར་རྟོགས་པའི་རྒྱན་རྩ་བ་དང་འགྲེལ་བ། སྟོང་ཉིད་བཅུ་
དྲུག་དང་ཉི་ཤུ་ཐལ་རང་གི་འཛིན་མཚམས་ཚུན་ཆད་ནས་ལྷུག་པོར་སྟོན་ཞིང་
དབུ་མ་ཐལ་འགྱུར་བའི་ལྟ་བ་གཏན་ལ་འབེབས་པ་སློབ་དཔོན་ཆེན་པོ་ཀླུ་སྒྲུབ་
ཀྱི་རྩ་བ་ཤེས་རབ་དང་། དཔལ་ཟླ་བ་གྲགས་པའི་དབུ་མ་ལ་འཇུག་པ་རྩ་
འགྲེལ། རྒྱུ་བདེན་པ་གཉིས་དང་འབྲས་བུ་བདེན་པ་གཉིས་ཏེ། བདེན་
བཞིའི་ངོ་བོ་མེ་ལོང་དུ་ཤར་བ་བཞིན་མངོན་སུམ་དུ་སྟོན་ཞིང་། ཀུན་བྱང་གི་
འཇུག་ལྡོག་ཚུལ་གསལ་བོར་བྱེད་པ་ཀུན་མཁྱེན་ད་བྱིག་གི་གཉེན་པོ་ཡབ་སྲས་ཀྱི་
མཛོད་རྩ་བ་དང་འགྲེལ་པ། བསྟན་པའི་རྩ་བ་སོ་སོར་ཐར་བའི་དགག་སྒྲུབ་
གནད་གསུམ་གྱི་རྣམ་གཞག་གཏན་ལ་འབེབས་ཤིང་། ་ ལྟ་སྒོམ་སྤྱོད་གསུམ་



ཀོས་ནན་རྙེ་དགོན་བཤད་སྒྲུབ་དར་རྒྱས་དགེ་འཕེལ་གླིང་། ་469：
ལས་སྤྱོད་པ་ཚུལ་བཞིན་དུ་འཆོས་ཐབས་གཙོ་བོར་བྱེད་པ་འདུལ་བ་མདོ་རྩ་བ་
དང་འགྲེལ་བ་སོགས་ལ་སློབ་གཉེར་རྡོ་རུས་ཐུག་པར་གནང་བས་མཁས་པ་ཆེན་
པོའི་གོ་འཕང་བརྙེས་སོ། ། དང་པོར་ཀློག་སློབ་པའི་དགེ་རྒན་ནས་བཟུང་སྟེ་
ཆོས་ཚིགས་བཅད་གཅིག་གི་ཆོས་འབྲེལ་ཡོད་པ་ཐམས་ཅད་ལ་སྒོ་གསུམ་གང་
ཐད་ནས་བསྟེན་ཚུལ་ཤིན་ཏུ་ལེགས་པས། ཡ་མཚན་པ་ཞིག་ཡིན་ཞེས་ཁོང་
གིས་ཞབས་ཟིན་པའི་བཤེས་གཉེན་དག་གི་ངག་ལས་ལན་བརྒྱའི་བར་དུ་ཐོས་
སོ། ། དེ་ཡང་སོ་ཐར་གྱི་སྡོམ་པ་ནི་ཐར་བ་འདོད་པ་རྣམས་ལ་མེད་དུ་མི་རུང་
བའི་ཆོས་སུ་གཟིགས་ཤིང་། དེའི་ནང་ནས་ཀྱང་སྤོང་བདུན་འཁོར་དང་
བཅས་པ་ལས་ཡིད་ལོག་པའི་བསླབ་གཞི་ཡོངས་སུ་རྫོགས་པའི་དགེ་སློང་གི་སྡོམ་
པ་ནི་འགྲོ་བར་འདོད་པ་དག་གི་རྐང་བ་ལྟ་བུ་ཡིན་ཏེ། སངས་རྒྱས་བཅོམ་
ལྡན་འདས་ཉིད་ཀྱིས་ཀྱང་། དེ་ལ་དགོངས་ནས་རིག་པ་དང་ཞབས་སུ་ལྡན་
འཆང་ལ་མཁན་པོར་གསོལ་བ་བཏབ་སྟེ། ད་ཆོབ་ཉེས་མེད་ཕུན་ཚོགས་ཀྱི་
སྒོ་ནས་བསྙེན་པར་རྫོགས་པར་མཛད་དོ། ། དགུང་ལོ་ཉེར་ལྔའི་སྟེང་རྭ་རྒྱ་
བཀྲ་ཤིས་འབྱུང་གནས་ལོ་དྲུག་གསུམ་བཅོ་བརྒྱད་ཀྱི་གཏོང་སྒོ་གཞན་ལས་ལྷག་
པ་ཞིག་བཏང་། དུས་དེ་ཙམ་ན་ཁོང་གིས་མཁས་གྲགས་དང་གོ་ས་དོན་དུ་
གཉེར་བ་མེད་ཀྱང་ཐར་ཤུལ་ཚོ་གསུམ་སོགས་རང་ཤུགས་ཀྱིས་དབང་དུ་འདུས།
ནང་ལུང་སྤྱི་བ་བདུན་ཏེ་ཀླུ་ཚང་སྤྱི་བ། བན་ཤུལ་སྤྱི་བ། ཐར་ཤུལ་སྤྱི་བ།
བ་ཀྱའི་སྤྱི་བ། གདའ་ཚང་སྤྱི་བ། ཀ་བརྒྱའི་སྤྱི་བ། ཙག་པ་རྒྱ་སུའི་སྤྱི་བ་
རྣམས་ཀྱང་ཁོང་གི་བཀའ་བཞིན་ཆོས་ཐོག་སོགས་ལ་འཚོགས་ཤིང་། གང་
ཅིའི་བྱ་བ་མཐའ་དག་ལ་རྗེ་ཉིད་ཀྱིས་ཐུགས་བཀོད་མཛད་ཅིང་། ཆེ་དགུ་



470 ་ མཚོ་ལྷོ་(བུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས། -
ཀུན་གྱི་ཁེངས་དྲེགས་ རལ་ བ་ གང་ གིས་ ཞབས་ མཐིལ་ རྡུལ་ གྱིས་བརྫིས་ཏེ།
མང་འབའི་འགྲོ་བ་མཐའ་དག་མངའ་འབངས་སུ་ཚུད་པར་གྱུར་ཏོ། །
དགུང་གྲངས་ཞེ་དགུ་བཞེས་པ་ས་མོ་ཁྱིའི་ལོར་ཉེས་མེད་ལ་ཉེས་འགེལ་བྱེད་
པའི་གཡོན་ལྷུང་སྲིད་ཇུས་ཀྱི་དབང་གིས་༧ལཱ་མོའི་ཡོངས་འཛིན་རིན་པོ་ཆེ་བློ་
བཟང་མཁས་གྲུབ་རྒྱ་མཚོའི་ཞལ་སྔ་ནས་དང་རྣམ་ པ་གཉིས་ཀ་ཟི་ལིང་དུ་
ཚོགས་འདུ་ལ་ཕེབས་དགོས་ཞེས་ཁྲིད་དེ་ཟི་ལིང་བཙོན་ཁང་དུ་བཞུགས་སྐབས།
དགོངས་པ་ཆོས་དབྱིངས་སུ་ཐིམ་པའི་ཚུལ་བསྟན་ཏོ། ། རྗེ་དེ་ཉིད་ཀྱིས་རང་
ཅག་འགྲོ་བ་ཡོངས་ལ་ཚད་མེད་པའི་སྙིང་རྗེས་ཀུན་ནས་གཟིགས་པ་མ་བཏང་
བར། སླར་གསུམ་ལྡན་ངུར་སྨྲིག་འཛིན་པའི་རྣམ་པར་རོལ་བ/རྙེ་ཐམས་
ཅད་མཁྱེན་པ་བློ་བཟང་ཕུན་ཚོགས་ཆོས་ཀྱི་ཉི་མ་མཆོག་ནི། གངས་དཀར་
རྨ་རྒྱལ་སྦོམ་ར་དང་མཚོ་སྔོན་ཁྲི་ཤོར་རྒྱལ་མོའི་ཉེ་འདབས་རྭ་རྒྱ་བཀྲ་ཤིས་
འབྱུང་གནས་ཀྱི་ལྷ་སྡེ་ཚོ་བཞིར་གྲགས་པའི་ནང་ཚན་ཆུ་བ་ཞེས་པ། དཔལ་
འབྱོར་མངའ་ཐང་གི་རླབས་ཕྲེང་གཡས་སུ་འཁྱིལ་ཞིང་། རིགས་རུས་ཕུན་
ཚོགས་ཀྱི་རི་མོ་མངོན་པར་གསལ་བའི་རྒྱུད་དུ། རབ་བྱུང་བཅུ་དྲུག་པའི་
ནང་ཚན་དོན་གྲུབ་ཅེས་པ། ས་ལུག་སྒེག་མོའི་འཛུམ་འོད་མཆོག་ཏུ་སྤྲོས་པ་
ན། ཡབ་རྣམ་ཐར་དང་། ཡུམ་བསོད་ལོ་གཉིས་ཀྱི་སྲས་སུ་འཁྲུངས་པས།
རང་ཅག་རྣམས་མགོན་དང་ལྡན་པར་གྱུར་ཏོ། ། དགུང་ལོ་བཅུ་བཞེས་པའི་
ཧོར་ཟླ་བཅུ་བའི་ཚེས་ཉེར་བཞིའི་ཉིན་རྭ་རྒྱ་དགོན་གྱི་དགེ་བཤེས་ནགས་སྐོར་
བློ་གྲོས་ཞུ་བ་ལས་རབ་ཏུ་བྱུང་། དེ་ནས་རབ་ཏུ་བྱུང་བའི་བསླབ་ཁྲིམས་ཚུལ་
བཞིན་དུ་བསྲུང་བ་གཞིར་བཟུང་སྟེ། གང་གི་སློབ་དཔོན་དུ་གྱུར་པའི་བཤེས་
གཉེན་དེ་ཉིད་ཀྱང་སྒོ་གསུམ་གྱིས་བསྟེན་ཚུལ་ཤིན་ཏུ་ལེགས་པས། རྗེ་དེའི་



ཀོས་ནན་རྙེ་དགོན་བཤད་སྒྲུབ་དར་རྒྱས་དགེ་འཕེལ་གླིང༌། ་ 472 ་
ཞལ་ནས། ང་ལ་སློབ་བུ་མང་དུ་ཡོད་ཀྱང༌། ཚུལ་བཞིན་དུ་བསྟེན་མཁན་
འདི་ཉིད་གཅིག་པུ་ཡིན། ཞེས་གསུངས་པར་ཐོས་ཏེ། - འགོ་བཤེས་གཉེན་
བསྟེན་ཚུལ་ནས་ལེགས་པ་ཞེས་པ་ནི་འདི་ལྟ་བུ་ལ་ཟེར་རོ། :། རབ་ཏུ་བྱུང་
བའི་ཕྱི་ཉིན་ཚ་རྟིང་མའི་དུས་སུ་བཀྲ་ཤིས་འབྱུང་གནས་ཀྱི་རྒྱུད་པ་གྲྭ་ཚང་དུ་
ཚོགས་ཞུགས་གནང༌། རྗེ་ཉིད་ཀྱིས་དགུང་ལོ་བཅོ་ལྔ་བཞེས་པ་རབ་བྱུང་
བཅུ་བདུན་པའི་ཆུ་བྱ་སྟེ་སྤྱི་ལོ1993ལོར་དཔལ་བ།དོང་གི་ཟླ་བ་དང་པོའི་ཚེས་
བཅུ་དྲུག་གི་ཉིན་ཡོངས་ཀྱི་དགེ་བའི་བཤེས་གཉེན་ཆེན་མོ། ་༧ཆོས་རྗེ་འཇམ་
དབྱངས་བློ་བཟང་བསྟན་དར་དཔལ་བཟང་པོའི་ཞལ་སྔ་ནས། ༧རྙེ་ཐམས་
ཅད་མཁྱེན་པ་མཁས་གྲུབ་བསྟན་འཛིན་པའི་ཡང་སྲིད་རྩད་གཅོད་ཀྱི་དུས་ལ་
བབས་པར་མཁྱེན་ནས། གུང་ཐང་རིན་པོ་ཆེ་ལ་ཞུ་བཞེད་ཀྱིས། ཆོས་སྡེ་
ཆེན་པོ་བཀྲ་ཤིས་འཁྱིལ་དུ་ཕེབས་སོ། །རིམ་གྱིས་ལུགས་དང་མཐུན་པའི་
སྙན་ཞུ་ཕུལ་ཏེ། ཐར་ཤུལ་ཚོ་གསུམ་གྱི་འོས་ཐོ་མང་པོ་ཕྱག་ཏུ་ཕུལ་བར།
འདི་ན་མེད།： རྭ་རྒྱ་བཀྲ་ཤིས་འབྱུང་གནས་ཀྱི་དགེ་འདུན་པའི་ཁྲོད་ན་
བཞུགས་ཞེས་བཀའ་བསྩལ་བས། དེ་ཕྱོགས་ཀྱི་འོས་ ཐོ་སུམ་ཅུ་ལྷག་ཅིག་
བ་སྡུས་ཏེ་སྤྱན་ཞུས་བསྟར་བར། རྗེ་འདི་ཉིད་རྙེ་པ་ཐམས་ཅད་མཁྱེན་པའི་
སྤྲུལ་སྐུར་ངོས་འཛིན་པར་མཛད་དོ། ། དེ་ནས་མཚན་བྱང་ཕུལ་བ་དང་།
ཐར་ཡུལ་ཚོ་གསུམ་གྱི་བླ་དཔོན་ མང་ པོ་ ཕེབས་ནས་དཔལ་དར་འཐེན་ཏེ།
འཁྲུངས་གཞིས་སུ་ཚེ་སྐུ་དང་། རྗེ་གསུང་འབུམ། རྣམ་རྒྱལ་མཆོད་རྟེན་
བཅས་ཕུལ། ལོ་དེ་གའི་ཧོར་ཟླ་དགུ་བའི་ཚེས་བདུན་ལ་རྭ་རྒྱ་བཀྲ་ཤིས་
འབྱུང་གནས་ཀྱི་བླ་མ་དཔོན་གཡོག་མང་པོ་དང་། ཆུ་བ་སོགས་ཀྱི་མི་སྐྱ་དུ་
མའི་སྐྱེལ་མི་རླངས་འཁོར་ཆེ་ཆུང་ཉི་ཤུ་ལྷག་བཅས་འདི་ཕྱོགས་སུ་ཕེབས་དུས།



，472： མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ལྷ་ཆེན་བཀྲ་ཤིས་དཔལ་འབར་སོགས་ཡུལ་ཁམས་སྐྱོང་པའི་དཀར་ཕྱོགས་པ་
རྣམས་ཀྱིས་ཀྱང་དམ་པ་ཉིད་བསུ་བའི་ཕྱིར་མེ་ཏོག་དཀར་པོའི་ཕྲེང་བ་ཁ་བའི་
ཟོལ་དུ་བསྟར་བར་མཛད། འཁོར་གསུམ་ཡོངས་སུ་རྫོགས་པའི་རྟ་པ་སྟོང་
ཕྲག་རི་བ་དང་། བསླབ་གསུམ་བཅུད་ཀྱིས་མཛེས་པའི་སེར་མོ་བ་བརྒྱ་ཕྲག་
མང་པོས་བསུས་ཏེ་རྙེ་དགོན་བཤད་སྒྲུབ་དར་རྒྱས་དགེ་འཕེལ་ གླིང་གི་མི་
འཇིགས་པ།དོང་ལྔས་བཏེགས་པའི་གསེར་གྱི་ཁྲི་ལ་ཞབས་ཀྱི་པདྨོ་མངོན་པར་
བཀོད་པར་གྱུར་ཏོ། ། འདི་དུས་ལཱ་མོ་ཡོངས་འཛིན་རིན་པོ་ཆེ་བློ་བཟང་
མཁས་གྲུབ་རྒྱ་མཚོ་ཞལ་དངོས་སུ་ཕེབས་ཏེ། རྙེ་ཐམས་ཅད་མཁྱེན་པ་སྐུ་
ཕྲེང་སྔ་མ་དག་གི་རྣམ་ཐར་སྐྱོང་དགོས་ཀྱི་བསླབ་འདོམས་མཛད་དེ་ཕྱག་མི་
བཞེས་པ་སོགས་ཀྱིས་བཀུར་གཟོ་གནང་། དེ་ནས་ཁོང་རྡོ་རྗེ་འཆང་འཇམ་
དབྱངས་བློ་བཟང་བསྟན་དར་དཔལ་བཟང་པོའི་ཞལ་སྔ་ནས་ཀྱིས་བཀའ་ཕབ་
ཏེ། དགེ་བཤེས་ཆེན་མོ་ཡེ་ཤེས་ཟླ་བ་རྗེ་འདི་པའི་ཡོངས་འཛིན་དུ་བསྐོས།
དགུང་ལོ་བཅུ་བདུན་པ་ཧོར་ཟླ་དང་པོའི་ཚེས་བཅུ་གསུམ་ཉིན་ནས་བཟུང་
ཚོགས་ཞུགས་མཛད། ཧོར་ཟླ་གཉིས་པའི་ཚེས་བཞིའི་ཉིན། བློ་གསལ་
མང་པོའི་ཁྲོད་དུ་ལུང་རིགས་ཀྱི་བརྒལ་བརྟག་བགྱིད་ཕྱིར་ཆོས་གྲྭར་ཞུགས་ནས་
ད་ལྟ་འཛིན་གྲྭ་གཞུང་གསར་ལཕེབས་ཡོད་པའི་སྐབས་སོ། །སྔ་ཕྱི་འདི་
དག་ཏུ་ལཱ་མོའི་ཡོངས་འཛིན་རིན་པོ་ཆེ་བློ་བཟང་མཁས་གྲུབ་རྒྱ་མཚོ་བ་དང་།
ཐམས་ཅད་མཁྱེན་པ་རྗེ་དཔའ་ལུང་པའི་ཞལ་སྔ་ནས་དང་། རྗེ་བཙུན་བླ་མ་
དམ་པ་ཆོས་རྗེ་འཇམ་དབྱངས་བློ་བཟང་བསྟན་པར་ དཔལ་ བཟང་པོ་དང༌།
དགེ་རྒན་ འཛམ་ པའི་ དབྱངས་ རྗེ་ སྨོན་ ལམ་ རྒྱ་ མཚོའི་ ཞལ་ སྔ་ ནས་ དང་།
ཡོངས་འཛིན་ཆེན་མོ་ཡེ་ཤེས་ཟླ་བ་སོགས་བསམ་སྦྱོར་གཉིས་ཀྱིས་ཚུལ་བཞིན་དུ་



ཀོས་ནན་རྙེ་དགོན་བཤད་སྒྲུབ་དར་རྒྱས་དགེ་འཕེལ་གླིང་།
་ 473·
་་
བསྟེན་ཏེ། བཀའ་ཆོས་མང་དུ་གསན་ཚུལ་གསན་ཡིག་གུད་དུ་བཞུགས་པ་
ལས་ཤེས་པར་བྱའོ། ། དགུང་ལོ་ཉི་ཤུ་བཞེས་པ་ས་སྟག་ལོའི་ཤོལ་ཟླ་ལྔ་བའི་
ཚེས་བཅོ་ལྔ་ལ་མཁས་ཤིང་གྲུབ་པའི་དབང་བོ་བཀའ་དྲིན་འཁོར་མཐའ་མེད་
པ༧རྗེ་འཇམ་དབྱངས་བློ་བཟང་བསྟན་དར་དཔལ་བཟང་པོའི་ཞལ་སྔ་ནས་
མཁན་པོ་དང་། ཡོངས་འཛིན་ཡེ་ཤེས་ཟླ་བས་གསང་སྟེ་སྟོན་པ་མཛད་དེ་ལྔ་
ཚོགས་ཀྱི་དབུས་སུ་བསྙེན་པར་རྫོགས་ནས་མཚན་བློ་བཐང་ཕུན་ཚོགས་ཆོས་ཀྱི་
ཉི་མ་ཞེས་གསོལ། དགེ་རྒན་འཇམ་པའི་དབྱངས་རྗེ་སྨོན་ལམ་རྒྱ་མཚོ་བ་
དང་། ཉིད་ཀྱི་ཡོངས་འཛིན་ཚང་སོགས་ལས་དཔེ་ཁྲིད་མང་དུ་གསན་བཞིན།
གཞི་ཚུལ་ཁྲིམས་དག་པའི་ཞིང་ས་ལ་ལུང་རྟོགས་ཡོན་ཏན་གྱི་མྱུ་གུ་བླ་ལྷག་ཏུ་
རྒྱུས་ཏེ་དཔལ་ཚེ་མཐའ་ཡས་པའི་ངོ་བོར་ ལྷ་ མིའི་མཆོད་གནས་དམ་པར་
བཞུགས་བཞིན་པའོ། ། ་ ་
དགོན་པ་ཕྱག་འདེབས་མཛད་པ་ནས་ང་བརྒྱད་ཡན་ཆད་ཀྱི་བྱུང་བ་
བསྡུས་ཏེ་བསྟན་པ་ལ། རྙེ་དགོན་བཤད་སྒྲུབ་དར་རྒྱས་ད་གེ་འཕེལ་གླིང་འདི་
ཉིད་འདེབས་པ་པོ་ནི། རྙེ་ཐམས་ཅད་མཁྱེན་པ་བློ་བཟང་ཆོས་ཀྱི་ཉི་མ་ཞེས་
ཡོངས་སུ་གྲགས་པ་དེ་ཡིན་ནོ། ༈ རྗེ་དེ་ཉིད་རྭ་རྒྱ་བཀྲ་ཤིས་འབྱུང་གནས་ཀྱི་
གསེར་ཁྲི་དང་གྲུ་རིགས་ཡིན་སྟབས་རྙེ་དགོན་པ་འདི་ཡང་དགོན་ཆེན་དེ་ཉིད་
ཀྱི་བུ་དགོན་ཡིན། ཡུན་རིང་པོའི་དུས་ནས་དམ་པ་ཁོང་གིས་ཐུགས་ཐག་
མེད་བདེ་བ་ཆེན་པོའི་ཀློང་ནས་གཟིགས་པས་རང་རེའི་ཕྱོགས་འདི་མུན་གླིང་དུ་
ལུས་པོ་ ཐུགས་ ཀྱིས་ མ་ བཟོད་ པར་ བསམ་ བཞིན་ དུ་ བྱོན་ པ་ ཡིན་ སྟོབས།
དགུང་ལོ་སོ་གསུམ་སྟེང་ཤིང་བཟའ་རིན་པོ་ཆེ་ལ་འདི་ཕྱོགས་སུ་ཆོས་སྡེ་ཞིག་
འདེབས་བཞེད་ཡོད་ཚུལ་སྙན་ཞུ་ཕུལ་བར། ལེགས་སོ་ཞེས་པའི་གསུང་གི་



：474 མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས། -
གནང་བ་དགྱེས་བཞིན་བསྩལ་ཏེ། ཁོང་གི་ཤངས་ཁྲག་བསྲེས་པའི་མགོན་པོ་
ཕྱག་དྲུག་པའི་ཐང་ཀ་ཞིག་ཆེད་དུ་བཞེངས་ནས་རྭ་རྒྱའི་མ་ཕུགས་ཞེས་པའི་སྤྲོ་
བསང་བྱེད་ས་དེར། རྣམ་པ་གཉིས་ཀྱིས་གུར་ཕུབ་ཏེ་རབ་གནས་གནང་དུས།
ཤིང་བཟའ་ཚང་གིས་སེ་གོལ་གཏོགས་མ་ཐག་གུར་གྱི་ཥར་རྩི་ནས་མེ་ཕུང་དུམ་
བུ་གཅིག་ཐོན་ཏེ། རྟེན་ཐང་ལ་ཐིམ་པས། རྗེ་འདི་ཉིད་ཀྱིས། ཨང་
ཨང་གསུངས་ནས་བཞེངས་བྱུང་བར། ། ཤིང་བཟའ་ཚང་གིས་ གཞན་ལ་
བཤད་མི་རུང་བའི་བརྡར་ཅི་ཞིག་མཐོང་ངམ་ཞེས་བཀའ་བཀྱོན་གནང་ཚུལ་
མཛད། རྟེན་ཐང་འདི་ཉིད་ཀྱི་བཤམས་གླེགས་ནི་བང་གུ་ཤྲཱི་བསྟན་འཛིན་
ཆོས་རྒྱལ་གྱི་ན་བཟའི་གོང་བ་ཡིན་སྐད། དེ་ནས་གཟའ་སྐར་འཕྲོད་སྦྱོར་
ཕུན་སུམ་ཚོགས་པའི་ཉིན་འདི་ཕྱོགས་སུ་ཆིབས་ཞལ་བསྒྱུར་ནས། ཐར་ལམ་
དཀར་པོའི་ཐེམ་སྐས་གཟུགས་ཅན་དུ་ཤར་བ། ལམ་དཀར་ལྡིང་ཞེས་བྱ་བའི་
གནས་སུ་ཁོང་གི་ཕུ་བོ་ཀླུ་རྩེ་ ཚང་དང་ ལྷན་དུ་སྐུ་མཚམས་ལ་བཞུགས་ ཏེ།
གྲོལ་མ་ཐག་ཀླུའི་ཨ་ རྒྱ་ཞྭ་རྒན་ཅན་སོགས་ཀླུའི་ཚོ་བཞིའི་དཔོན་པོ་དང་ཆེ་
བགྲེས་མང་པོ་ཡོང་ནས། གནས་འདིར་དགོན་པ་འདེབས་དགོས་ཀྱི་གསོལ་
བ་ནན་ཆེར་བཏབ་པས། ཐུགས་བརྩེ་བ་ཆེན་པོའི་བང་ཞལ་གྱིས་འཆེས་པར་
གྱུར་ཏོ། ། དེ་ལ་གང་དུ་བཏབ་པའི་གནས་ནི། ཤར་གྱི་ཕྱོགས་ན་མང་ར་
བ་སེངྒེ་རྒྱལ་མཚན་ཐོར་བར་གཤེགས་པའི་སྒོམ་ཁོང་དང་། ལྷོར་རྒྱལ་དབང་
སྐུ་ཕྲེང་བདུན་པའི་བཞུགས་ཁྲི། ནུབ་ཏུ་ཞབས་དཀར་ཚོགས་དྲུག་རང་གྲོལ་
གྱི་སྒྲུབ་གནས་ཁུ་བྱུག་སྔོན་མོའི་རྫོང་དང༌། མང་རའི་མཁའ་འགྲོ་བརྒྱ་རྩ།
བྱང་དུ་ལས་སྣང་དག་པ་ཚོ་ལ་མཆི་མེད་ཚེའི་དཔལ་བསྐྱེད་པའི་ལྷའི་བདུད་རྩི་
སྣང་དུ་ཡོད་ཅིང་། གསེར་དངུལ་རིན་ཆེན་གྱི་གཏེར་མཛོད་མེང་གཞུང་བྱེ་



ཀོས་ནན་རྙེ་དགོན་བཤད་སྒྲུབ་དར་རྒྱས་དགེ་འཕེལ་གླིང་།
： 475.
མ་སྐྱ་བོ་སོགས་ཀྱིས་མཛེས་པར་བརྒྱན་ཅིང་། ལབ་རྩེའི་དྲང་ཐད་ཀྱི་རི་བོ་
འབུར་དུ་ཐོན་པ་དེ་བྱ་ཁྱུང་གི་ཐོད་པ་བྱས་པས། ས་དབྱིབས་ཁྱུང་ཆེན་
མཁའ་ལ་ལྡིང་འདྲའི་གཤོག་ གཡས་ཀྱི་ཉེ་ལོགས། བཀྲ་ཤིས་ལྷ་གདོང་གི་
གཡས་ཟུར་བཀྲ་ཤིས་ ཡང་ཞེས་བྱ་བ་ནི། ཆོས་སྡེ་འདི་གང་དུ་ཆགས་པའི་
གནས་ཡིན་ནོ། །
ད་ནི་ཇི་ལྟར་ཆགས་ཚུལ་བཤད་པར་བྱ་སྟེ། དུས་ཚེས་དགེ་བར་རྙེ་
ཐམས་ཅད་མཁྱེན་པ་དང་དགེ་རྒན་རྡོ་རྗེ་འཆང་བྱམས་པ་བཟང་པོ། ཀླུ་རྩེ་
དཔོན་སློབ་སོགས་དགོན་ས་བཙལ་དུ་ཕེབས་ནས། ཐོག་མར་ཁྱུང་ཐོད་རྐེད་
རྒན་དུ་གཟིགས་པར། ས་བབ་སྤྱིར་བཟང་ཡང་རྒྱབ་རི་མི་ལེགས་གསུངས་ཏེ་
བཀྲ་ཤིས་ལྷ་གདོང་དུ་ཕེབས་ནས་འདིར་ས་ཤིན་ ཏུ་བཟངང་མོད་གནས་ཅུང་
ཆུང་། འོན་ཀྱང་ཐོག་མར་འདིར་གཞི་འཛིན་དགོས་གསུངས་ཏེ། ཁོང་
དང་ཀླུ་རྩེ་ཚང་འཇའ་མོ་ཚང་གསུམ་གྱིས་ནང་ཆེན་རེ་བཞེངས། བཀྲ་ཤིས་
ཐང་ འདིར་ཕེབས་དུས་ཁོང་ ཐམས་ ཅད་མཁྱེན་ པའི་ཆིབས་ པ་ ཉལ་ བས།
དགེ་རྒན་རྡོ་རྗེ་འཆང་དང་ཞལ་གྲོས་བྱས་ཏེ་དགོན་ས་འདི་ཉིད་ལེགས་པར་
གཟིགས་སོ། ། དེ་ནས་སྔོན་མཉམ་མེད་ཙོང་ཁ་པ་ཆེན་པོས་རབ་བྱུང་བདུན་
པའི་ས་མོ་གླང་གི་ལོ་ལ་འབྲོག་རི་བོ་ཆེར་དགའ་ལྡན་རྣམ་པར་རྒྱལ་བའི་གླིང་
ཕྱག་འདེབས་མཛད་པ་དང་ཚུལ་མཚུངས་པར་འདི་པས་ཀྱང་རབ་ཚེས་ས་མོ་
གླིང་གི་ལོ་ལ་བཀྲ་ཤིས་ཐང་བོ་ཆེར་ས་བསླང་སོགས་སྔོན་དུ་འགྲོ་བའི་སྒོ་ནས་རྙེ་
དགོན་བཤད་སྒྲུབ་དར་རྒྱས་དགེ་འཕེལ་གླིང་འདེབས་པར་མཛད་དེ། མི་
རིང་བར་འདུ་ཁང་ཀ་རིང་བཞི་ཅན་གྱན་ཉེར་ལྔ་དྲི་གཙང་ཁང་དང་བཅས་པ་
བཞེངས། རྭ་རྒྱ་ནས་མཁས་གྲུབ་གཉིས་འཛོམས་ཀྱི་དགེ་བའི་བཤེས་གཉེན་



་ 476. . མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས། -
ཆེན་མོ་བྱམས་པ་བཟང་པོ་དགེ་རྒན་དུ་གདན་དྲངས། རྒྱུན་ཇ་དང་གཞི་
གསུམ་གྱི་ཉམས་ལེན་སོགས་རྭ་རྒྱུ་ནང་བཞིན་དང་། དཔྱིད་སྟོན་གྱི་སྒྲུབ་
མཆོད་དང་། ལྕགས་མཁར་ཟུར་དགུ་བ་ སོགས་སྨད་རྒྱུད་ལྟར་བཙུགས།
དགེ་རྒན་རྡོ་རྗེ་འཆང་བྱམས་པའི་མཚན་ཅན་ནས་མདོ་སྔགས་ཀྱི་ཆོས་བཀའ་
མང་པོ་དང་། ཁོང་གི་སྐུ་མཆེད་རྒྱུད་པའི་བྱིངས་འདྲེན་གྱིས་དབྱངས་རྟ་ས་
ཆོག་སོགས་ཕྱག་བཞེས་ཐམས་ཅད་གྲ་མ་ཉམས་པ་རྒྱུད་པ་ལྟར་འཛུགས་པར་
མཛད། རྗེས་སུ༧རྙེ་ཐམས་མཁྱེན་པ་མཁས་གྲུབ་བསྟན་འཛིན་པས་སྔར་གྱི་
འདུ་ཁང་ རྒྱུ་ བསྐྱེད་དེ་ སླར་ གསོ་ བྱས། དགོན་ པ་ དག་ ཐེར་ གནང་ སྟེ།
འགྲིག་འགལ་བ་འགའ་རེ་གནས་དབྱུང་བྱས། འདུ་ཁང་ རབ་གནས་ལ་
སྐྱབས་རྗེ་ཐར་ཤུལ་རིན་པོ་ཆེ་གདན་དྲངས་ནས་རབ་གནས་རྒྱས་པར་གནང་།
རྗེ་དེ་ཉིད་ལ་མཚན་ཉིད་འཛུགས་རྒྱུ་ལུང་བསྟན་ཞུས་པར། ་ ་ཕག་དཀར་ཤེས་
རབ་གསལ་བྱེད་ཀྱི་བརྒྱ་ཐང་ཞིག་བཞེངས་རྗེས་བཙུགས་ན་ཤིན་ཏུ་བཟང་
གསུངས་པ་བཞིན་བཞེངས་ཚར་ཉིན། རྙེ་ཐམས་ཅད་མཁྱེན་པའི་ཞལ་ནས།
ངོས་རྨི་ལམ་ཞིག་རྨིས་པར། གདོང་གྲལ་གྱི་ཀ་མགོ་ན་ཐང་ག་ཞིག་བཞུགས་
པའི་དབུས་ན་སྐུ་གཞོགས་ཐར་ཤུལ་ཚང་གིས་རལ་གྲི་ནམ་མཁའ་ལ་ཕྱར་ནས་
བཞེངས་འདུག་པ་རྨིས་པས་མཚན་ཉིད་ལེགས་པོ་ཡོང་པ་འདྲ་ཞེས་གསུངས།
ལྷ་སྡེ་དགེ་བཤེས་ཆེན་མོར་ཡང་གསུང་བརྟག་ཞུས་པར། ཞལ་ནས། ཕྱག་
མོ་འདེབས་རྩིས་ཀྱིས་ཕྲེང་བ་བླངས་མ་ཐག དྷི་ཚ་དགོནཔའི་ཚོགས་དུང་
བུས་བྱུང་བས་ཤིན་ཏུ་ལེགས་ཚུལ་གསུངས། དེ་ནས་ལྷ་སྡེ་དགེ་བཤེས་ཆེན་
མོ་དང་། རྗེ་གྲགས་པ་རྒྱ་མཚོ་གཉིས་སྔ་གཞུག་ཏུ་སྤྱན་དྲངས་ཏེ། མཚན་
ཉིད་བཙུགས། འཛིན་གྲྭ་གཉིས་སུ་ཕྱེས། མི་རིང་བར་རིགས་ལམ་ཆགས་



ཀོས་ནན་རྙེ་དགོན་བཤད་སྒྲུབ་དར་རྒྱས་དགེ་འཕེལ་གླིང་།
： 477.
མས་
ཏེ་རྩོད་གྲྭ་དམར་བར་འཕེལ།: དགེ་འདུན་ཐམས་ཅད་ཐུགས་མཐུན་ཁྲིམས་
གཙང་ཤ་སྟག་ཡིན་ལ། རྗེ་འདིས་བཀའ་ལུང་ཉག་གཅིག་གི་ལམ་ལས་སུ་
ཡང་འདའ་བ་མེད་པས། འགྲིག་ལམ་དང་འཆད་ཉན་སོགས་གང་ཐད་ནས་
ཡར་རྒྱས་སུ་སོང་སྟེ། ཕྱོགས་རིས་མེད་ཀྱི་དགེ་འདུན་སུམ་བརྒྱ་བརྒལ་བ་
འདུས། ང་ བརྒྱད་ ལོར་ འཛིན་ ག་ གོང་ མ་ཐར་ཕྱིན་ སྟོན་.མོར་ སླེབས།
རིགས་ལུང་ལ་མཁས་པའི་དགེ་བཤེས་མང་དུ་འཕེལ།： རྒྱུད་སྡེ་བཞིའི་བཤད་
སྒྲུབ་ཀྱི་དབང་དུ་བྱས་ན། བདེ་འཇིགས་གཉིས། ཀུན་རིག་མི་འཁྲུགས་པ་
བཅས་ཀྱི་དཀྱིལ་འཁོར་སྒྲུབ་མཆོད་རྡུལ་ཚོན་དང་བཅས་པ།： སེམས་བསྐྱེད་
མཆོད་པ། བཞི་བའི་སྨྱུང་གནས། རྒྱ་ལོའི་སྨོན་ལམ། བཀའ་འགྱུར་
ཆོས་ཐོག བཟང་སྤྱོད་ཆེན་མོ་བཅས་ཡོདལ། སྤྱིར་ཡིག་ཆ་སྒོ་མང་ཡིག་ཆ་
གསར་བ་ལྟར་དང་། དུས་ཚིགས་བཞི་ལ་ཟླ་ཆོས་རེ། གཞན་ལྔ་ཐོག་དམ་
བཅའ} འཛིན་གྲྭ་གཏུགས། དམ་བཅའ་ཡར་གཏོང་མར་གཏོང་། རྩི་
བཞག་གི་རྒྱུགས་སོགས་སྐྱབས་རྗེ་ཉིད་ཀྱིས་འགན་བཞེས་ཏེ། དོ་དམ་གནང་
བས་ལེགས་པར་འཕེལ། འདུ་ཁང་དང་ལྷ་ཁང་སོ་སོར་ནང་རྟེན་གང་དག་
བཞུགས་ཞེ་ ན། ཚོགས་ཆེན་འདུ་ཁང་ དུ་ ལྷ་ སའི་ ཇོ་ བོ་ དང་ ཀུན་ནས་
མཚུངས་པའི་ཇོ་སྐུ་བྱིན་ཅན་། ཉེ་སྲས་བརྒྱད། རྗེ་ཐམས་ཅད་མཁྱེན་པའི་
སྟོང་སྐུ་དང་བདེ་གསང་འཇིགས་གསུམ་གྱི་ཐང་བ།ས་མཚོན། ལི་མ་དང་སྨན་
སྐུ། གཙག་དྲུབས་དང་དྲས་དྲུབས། ལོགས་རིས་དང་ལྡེབས་རིས་སོགས་
སྐུའི་རྟེན་མང་པོ། སྣར་ཐང་དང་སྡེ་དགེའི་བཀའ་འགྱུར་སོགས་ཀྱིས་མཚོན་
གསུང་རྟེན་མང་པོ། ཟངས་ དང་དངུལ་ གྱི་ རྣམ་ རྒྱལ་ མཆོད་རྟེན་ སོགས་
ཐུགས་ཀྱི་རྟེན་མང་པོ། གཞན་ཡང་། རྒྱལ་དབང་ཐམས་ཅད་མཁྱེན་པ་



，478： མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས། ་
བཅུ་བཞི་བས་གནང་བའི་སྟོན་པ་དང་། དགེ་རྒན་རྡོ་རྗེ་འཆང་བར་བའི་
ཡོངས་འཛིན་ཙག་པའི་འཕྲིན་ལས་ནས་ཕུལ་བའི་དུང་གཡས་འཁྱིལ། ཁོང་
ཐམས་ཅད་མཁྱེན་པའི་མ་ཡུམ་གྱིས་གནང་བའི་དུང་སོགས་རྟེན་བྱིན་ཅན་
མཐོང་བས་གྲོལ་བ་མང་པོ་བཞུགས་སོ། ། ཁོང་རྡོ་རྗེ་འཆང་ཆོས་རྗེ་འཇམ་
དབྱངས་བློ་བཟང་བསྟན་དར་དཔལ་བཟང་པོའི་ཞལ་སྔ་ནས་ཀྱི་སྐུ་གོང་མས་
བཞེངས་པའི་སྟོང་སྐུའི་ལྷ་ཁང་དུ། མི་འཁྲུགས་པའི་སྟོང་སྐུ། རྟེན་གཙོ་
༧རྙེ་ཐམས་ཅད་མཁྱེན་པ་བློ་བཟང་ཆོས་ཀྱི་ཉི་མའི་འདྲ་སྐུ་མི་ཚད་ལས་ལྷག་པ།
གཡས་སུ་བྱམས་ པ་མི་ཚད་མ། གཡོན་དུ་འཕགས་པ་ཀླུ་སྒྲུབ་མི་ཚད་མ།
དེ་དང་ཁྲི་གཅིག་ཏུ་མི་འཁྲུགས་པ་ཁྲུ་ཚད་མ། འདིའི་གཟུངས་གཞུག་ཏུ་
ཁོང་རྡོ་རྗེ་འཆང་ཆོས་རྗེ་འཇམ་དབྱངས་བློ་བཟང་བསྟན་དར་དཔལ་བཟང་
པོའི་སྐུ་གོང་མའི་དབུ་ཐོད་བཞུགས། དགེ་རྒན་ཚང་སྐུ་གོང་མས་བཞེངས་
པའི་ལྷ་ཁང་སེར་ལྡིང་མ་ཞེས་གྲགས་པར། སྟོན་པ་མི་ཚད་མ། མཁའ་
སྤྱོད་མ། འཇམ་པའི་དབྱངས་ཀྱི་སྨན་སྐུ། དགེ་རྒན་རྡོ་རྗེ་འཆང་ཁོང་གི་
ཕྱག་བཟོ་མཛད་པའི་བདེ་མཆོག་གི་བློས་བསླངས་ཡ་མཚན་པ། སྔོན་ཕྱག་
བཟོ་བྱེད་དུས་སྒོ་མ་གཅིག་ལུས་པ་རྗེས་སུ་རང་ཤུགས་ཀྱིས་བཞུགས་གནས་སུ་
སོང་བར་གྲགས་པ་དང༌། ཕག་དཀར་ཤེས་རབ་གསལ་བྱེད་ཀྱི་གྱན་ཐང་
སོགས་རྟེན་བྱིན་ཅན་མང་པོ་བཞུགས། ཀླུའི་རྩེའི་ལྷ་ཁང་དུ། ཇོ་སྐུ་མི་
ཚད་ལས་ལྷག་པ་དང་། རྗེ་སྟོང་སྐུ་ སྡེ་དགེའི་བཀའ་འགྱུར་ སོགས་དང་།
ཁོང་ཐམས་ཅད་མཁྱེན་པའི་བླ་བྲང་དུ། ཚེ་སྐུ་ལི་མ་མི་ཚད་མ་སོགས་སྐུའི་
རྟེན། སྡེ་དགེའི་བཀའ་འགྱུར་སོགས་གསུང་གི་རྟེན། བྱང་ཆུབ་མཆོད་
རྟེན་སོགས་ཐུགས་ཀྱི་རྟེན། གཞན་ཡང་། ཤིང་བཟའ་བློ་བཟངོཚུལ་



ཀོས་ནན་རྙེ་དགོན་བཤད་སྒྲུབ་དར་རྒྱུས་ད་ཨེ་འཕེལ་གླིང་། ：479 ，
ཁྲིམས་ཀྱི་ཤངས་ཁྲག་བསྲེས་ནས་བཞེངས་པའི་མགོན་ཐང་སོགས་རྟེན་ཁྱད་
པར་ ཅན་བཞུགས་ཞེས་ཐོས་སོ།: ༈ དུས་དེ་ཙམ་ན་ལཱ་མོ་ཞབས་དྲུང་གི་
གཉེར་བ་དགེ་འདུན་ཟེར་བས། མང་རའི་ཡུལ་ཕྱོགས་འདིའི་བདག་པོ་ཁོ་
རང་ཡིན་ཚུལ་གྱི་གཏམ་མང་པོ་ལབ་ནས། རང་རེའི་དགོན་པས་ཁོ་ལ་ཁྲལ་
སྟེར་དགོས་ཞེས་བཙན་བཙུགས་པས། ཁོང་ཐུམས་ཅད་མཁྱེན་པས། ཇི་
སྐད་དུ། ཇི་སྲིད་འཇིགས་པ་མ་བྱུང་བ། ། དེ་སྲིད་འཇིགས་ལ་འཇིགས་
པར་བྱ། ། འཇིགས་པ་མངོན་དུ་གྱུར་པའི་ཚེ། ། འཇིགས་མེད་ལྟ་བུར་
གནས་པར་བྱ། །ཞེས་གསུངས་པ་ལྟར་གྱི་དམ་པའི་རང་རྟགས་མངོན་དུ་
གྱུར་ཏེ། ས་འདི་དག་སྔོན་ནས་ཀླུའི་འབུམ་ཁོའི་མངའ་དབང་དུ་གྱུར་པའི་
ས་ཡིན། ་རྙེ་གོང་མས་དགོན་པ་འདེབས་དུས་དགོན་ས་ཁོང་ལ་ཕུལ་བ་ཡིན་
པས། ཁྱོད་ལ་ཅིའི་ཕྱིར་ཁྲལ་འཇལ་དགོས། ཞེས་གསུངས་ཏེ། རེ་
འདོད་སྐོང་བར་མ་བྱས་པས། མ་འཚམས་པར། རྡོ་སྦིས་དགེ་བཤེས་ཆེན་
མོ་ཤེས་རབ་རྒྱ་མཚོ་དང་། བཀྲ་ཤིས་དབང་ཕྱུག་སོགས་ཀྲུའུ་ཞི་བཞིས་བར་
ཆིངས་མཛད་དེ། ནུབ་ཕྱོགས་ མཐའ་འགོ་སྔོ་ལྡིང་ནས་ ཤར་ཕྱོགས་ལམ་
དཀར་ལྡིང་བར་ཀླུའི་དགོན་པའི་ས་ཡིན་ཞེས་མཚོ་སྔོན་ཞིང་ཆེན་སྲིད་གཞུང་གི་
ཐེལ་ཙེ་མནན་ནས་གནང་། དེ་ནས་བཟུང་ཏུའུ་ལེན་ཡན་ཆད་ཀྱི་ཞིང་
དག་གིས་རང་རེའི་དགོན་པར་ཁྲལ་འབུལ་བར་བྱེད་དོ། ། དེ་ལྟར་ཡུན་རིང་
འདས་པ་རབ་བྱུང་བཅུ་དྲུག་པའི་བགྲང་བྱའི་ཉག་མ་སོ་གཉིས་པ་ས་ཕོ་ཁྱི་སྟེ་སྤྱི་
ལོ1958ལོ་ནས་བཟུང་ལོ་བཅུ་ལྷག་གི་གོད་ཆག་བྱུང་སྟེ། སྐུ་གསུང་ཐུགས་
རྟེན་ཐམས་ཅད་མེད་བརླག་ཏུ་གྱུར་ཅིང་། བླ་གྲྭ་ལོ་ལ་འཛིན་བཟུང་དང་ལ་
ལ་རང་ཡུལ་དུ་ལོག་ནས་ངལ་རྩོལ་ལ་ཞུགས་ པ་ སོགས་ ཀྱི་གནས་ཚུལ་བྱུང་



• 480.
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ངོ་། ། སྤྱི་ལོ1961ལོར་ཀོས་ནན་རྫོང་སྤྱི་ལུ་རང་རེའི་དགོན་པ་གཅིག་པུ་
སླར་ཚུགས་སུ་བཅུག་པས།་ཨ་ལགས་ཡར་ཁ་སོགས་གྲྭ་པ་བཅུ་དྲུག་ཙམ་
འཚོགས་ནས་བསྟན་པ་ཡང་དར་གྱི་སྨོན་ལམ་གནང་པ་དང་། རྫོང་གིས་
ཀྱང་ཞིང་ས་དང་ཕྱུགས་ ས་བཀོད་སྒྲིག་བྱས་ཏེ། རང་ཁ་རང་གསོ་བྱེད་
དགོས་ཞེས་བཤད་ཀྱང་། རིག་གནས་གསར་བརྗེ་ཞེས་པའི་རླུང་ན་བ་ལངས་
པས་དགོན་སྡེ་འདི་ཡང་དགོན་སྡེ་གཞན་དག་དང་འདྲ་བར། “གྲྭ་པ་ལྷག་མ་
ཙམ་ཡོད་པ་དག་ཀྱང་ཕྱོགས་ཕྱོགས་སུ་གཏོར་ཞིང་། ཆོས་གོས་དང་གྲྭ་ལཱ་
གྱོན་པ་ལྟ་ཅི། སྔར་གྱི་འདུ་ཁང་སྟོང་བ་དང་ལྷ་ཁང་སྟོང་པ་ད་པ།་ཀྱང་བཅོམ་
ཉིལ་དུ་བཏང་ནས་དགོན་ཤུལ་གྱང་རོ་ཙམ་དུ་ལུས་སོ། །
བསྟན་པ་ཡང་དར་སྐབས་སུ་འཆད་ཉན་ཡར་རྒྱས་སུ་སོང་ཚུལ་བཤད་
པ་དང་། ཞར་བྱུང་རྙེ་ཐམས་ཅད་མཁྱེན་པའི་འཕྲིན་ལས་ཀྱི་ཁང་བཟང་
འདེགས་པའི་བླ་ཆེན་དག་གི་རྣམ་པར་ཐར་བ་ས་བཅད་མ་སྟོང་ཙམ་འགོད་པ་
ལ། རྗེ་བཙུན་ཆེན་པོ་ཆོས་རྗེ་འཇམ་དབྱངས་བློ་བཟང་བསྟན་དར་དཔལ་
བཟང་པོའི་ཞལ་སྔ་ནས་ཀྱི་ལེགས་མཛད་རྒྱ་མཚོ་ལྟ་བུ་ལས་ཆ་ཙམ་གླེང་བར་བྱ་
སྟེ། སྐུ་གོང་མ་མེརྒན་ཆོས་རྗེ། འདི་པ་རྒྱལ་དབང་ལྔ་བའི་ཉེ་གནས་ཤིག་
ཡིན་སྐད། མདོ་སྨད་དུ་གུར་དགོན་བཏབ་ནས་བཞུགས། དབུས་ནས་
གདན་དྲངས་པའི་རྟེན་རྔ་པ་ལ་འགའ་ཡོད་ཅེས་ངག་རྒྱུན་ལ་ཟེར།… ཞེས་ཁོང་
རྡོ་རྗེ་འཆང་ཆོས་རྗེ་འཇམ་དབྱངས་བློ་བཟང་བསྟན་དོར་དཔལ་བཟང་པོས་
གསུངས།་་ གུར་དགོན་འདི་དང་ཁྲི་ཀའི་དུ་རལ་སྒར་གཉིས་སྨར་ཁམས་ཨ་
ལགས་ཀྱིས་གཅིག་ཏུ་བསྲེས་ཏེ་མེརྒན་གྲྭ་ཚང་བཏབ། སྐུ་ཕྲེང་གཉིས་པ་
མེརྒན་ཆོས་ རྗེ་ ང་ག་ དབང་ རྒྱ་ མཚོ། རོང་བོའི་ ཤ་ བུ་ ནོར་ དུ འཁྲུངས།



ཀོས་ནན་རྙེ་དགོན་བཤད་སྒྲུབ་དར་རྒྱས་དགེ་འཕེལ་གླིང་། 481 •
དབུས་སུ་ཕེབས། མདོ་སྔགས་རིག་གནས་ལ་སྦྱངས། ཕྱིར་ཕེབས་ནས་
ཨུནེ་གྲྭ་ཚང་གི་ཁྲི་དང་། ཀུན་མཁྱེན་བར་བའི་རིག་གནས་སློབ་དཔོན་
མཛད། ཅེས་མདོ་སྨད་ཆོས་འབྱུང་དུ་གསལ་པ་བཞིན་ནོ།་། ཨུགེ་ནི་གུར་
གྱི་མིང་ཡིན་པས་ཨུངྒེ་གྲྭ་ཚང་ཞེས་པའང་སྔར་གྱི་གུར་དགོན་དེ་ཡིན་སྙམ།
མེརྒན་ཞེས་ པའང་ སོབ་ སྐད་དེ། མཁས་ པའམ་ ཡོན་ ཏན་ ཅན་ གྱི་ མིང་
ངོ་། ། མེརྒན་ཆོས་རྗེ་སྐུ་ཕྲེང་གསུམ་པ་ངག་དབང་དགེ་འདུན་དོན་ཡོད་ནི།
རོང་བོ་དགོན་ཆེན་གྱི་ཁྲི་རབས་སོ་ལྔ་བ་ཡིན་ཡང་ལོ་རྒྱུས་གསལ་བོར་འཁོད་
པའི་ཡིག་ཆ་ལག་ཏུ་མ་ཚུད། སྐུ་ཕྲེང་བཞི་བའི་ལོ་རྒྱུས་སོགས་ཀྱང་དེབ་ཐེར་
སྔ་མ་ རྣམས་ སུ་ བཀོད་ པོ་ མ་ མཐོང་ བས་ འདིར་འགོད་ པའི་རྔོ་མ་ཐོགས་
སོ། ། སྐུ་ཕྲེང་ལྔ་བ་གཙང་སྒར་རབ་བརྟན་གླིང་ནས་ཐུགས་གཉེར་གནང་
ཞིང་། སྐབས་ཤིག་གཙང་བརྩོན་ཟེར་བ་ཞིག་དང་བསྡེབས་ནས། ཀླུ་ཚང་
དུ་ཕེབས་པས་འཕྲིན་ལས་རྒྱུས། ༧རྙེ་བློ་བཟང་ཆོས་ཀྱི་ཉི་མའི་ཞབས་ལ་
གཏུགས། རྗེ་དེ་ཉིད་ཀྱི་འདྲ་སྐུ་མི་ཚད་མ་གཙོ་བྱས། སྟོང་སྐུའི་ལྷ་ཁང་
བཞེངས། དགུང་ལོ་སོ་བདུན་སྟེང་ཀླུའི་དཔོན་པོ་བོ་ནེ་དང་རྣམ་པ་གཉིས་
གསར་དཔོན་བྱས་ཏེ། དབུས་སུ་ཕེབས་པའི་ཡར་ལམ་དུ། རྣམ་པ་གཉིས་
ལས་གཞན་གསར་བ་ཐམས་ཅད་ལ་ནད་ཀྱིས་ཐེབས་ཏེ། འཆི་བ་ལ་ཐུག་
པས། དཔོན་པོས། དགྲ་ཇག་ཆོམ་རྐུན་དང་འཕྲད་ན་ངའི་འགན་ཁུར་
ཡིན།་ འདི་ལྟ་བུ་ལ་བླ་མ་ཁྱེད་རང་མ་གཏོགས་ང་ལ་བྱ་ཐབས་ཅི་ཡང་མེད།
ཅེས་ནན་གྱིས་ཞུས་པས། ཡ་ཡ། སྐྱོན་མེད་གསུངས། ཕྱི་ཉིན་གསར་བ་
ཐམས་ཅད་ཀྱི་ནད་སངས་དྭངས་སུ་སོང་ཡོད་པ་ལ། ཆོས་རྗེ་རིན་པོ་ཆེ་མལ་
དུ་སེངྒེ་ཉལ་སྟབས་སུ་གཤེགས་འདུག་པས། དཔོན་པོ་སོགས་ལ་དད་པ་དང་



：482：
མཚོ་ལྷོ་ཁུལ་གྱི་ད་གོན་སྡེ་ཁག་གི་ལོ་རྒྱུས་སྙིང་བསྡུས།
སྐྲག་པ་དང་ཡ་མཚན་པ་རྣམས་དུས་གཅིག་ཏུ་བྱུང་ངོ༌། ། རྗེ་དེ་ཉིད་བསམ་
བཞིན་དུ་རང་ཅག་སྙིགས་མ་ལྔ་ཆེས་ཆེར་བདོ་བའི་དུས་ཀྱི་སེམས་ཅན་མགོན་
མེད་པ་དག་གི་མགོན་དང་། དཔུང་གཉེན་མེད་པ་དག་གི་དཔུང་གཉེན་དུ་
བྱོན་པ། མེརྒན་ཆོས་རྗེ་སྐུ་ཕྲེང་དྲུག་པ་འཇམ་དབྱངས་བློ་བཟང་བསྟན་དར་
དཔལ་བཟང་པོ་ནི། རབ་ཚེས་ས་ལུག་སྟེ་སྤྱི་ལོ1919ལོའི་ཟླ་གཉིས་པའི་
ཚེས་བཅུ་གཅིག་ཉིན་ལ་ཡབ་ཚོགས་པ་སྐྱབས་དང༌ ཡུམ་གཅོད་པ་སྐྱིད་
གཉིས་ཀྱི་སྲས་སུ་འཁྲུངས། ཤིང་བཟའ་རིན་པོ་ཆེས་མེརྒན་ཆོས་རྗེའི་སྤྲུལ་
སྐུར་ཐུགས་ཐག་བཅད། དགུང་ལོ་ལྔའི་སྟེང་གསེར་ལག་ཕ་ཁུ་དགེ་འདུན་
ཚང་ཀློག་སློབ་པའི་དགེ་རྒན་དུ་བསྟེན་ཏེ། ཕྲད་ཀློག་དང་སྦྱོར་ཀློག་སོགས་
ཚེགས་མེད་པར་མཁྱེན། གཞོན་ནུ་དེ་ཡང་སྔོན་གོམས་དགེ་བའི་བག་ཆགས་
ཡོངས་སུ་ སད་དེ། དགུང་ལོ་བདུན་པའི་ཚེ་དཔོན་སློབ་ ཨ་ རིག་ཚང་གི་
མདུན་ནས་རབ་བྱུང་དང་དགེ་ཚུལ་གྱི་སྡོམ་པ་ཡང་དག་པར་བཞེས། དགུང་
གྲངས་བཅོ་ལྔའི་སྟེང་རྙེ་དགོན་བཤད་སྒྲུབ་དར་རྒྱས་དགེ་འཕེལ་གླིང་དུ་ཚོགས་
ཞུགས་མཛད། བཅོ་བརྒྱད་པ་ལ་བླ་བྲང་ཨ་ལགས་རིན་པོ་ཆེའི་མདུན་ནས།
སྟ་གོན་སྔོན་དུ་འགྲོ་བའི་དུས་འཁོར་དབང་ཆེན་དང་ལུང་ མང་པོ་གསན།
ལྷ་སྡེ་དགེ་བཤེས་ཆེན་མོའི་མདུན་ནས་བསྙེན་པར་རྫོགས་ཤིང་། ཞྭ་དམར་
ལམ་ཁྲིད་རྒྱས་པ། སྒྲུབ་ཐབས་རིན་འབྱུང་། ། པྲ་ཏིའི་སུམ་རྟགས་དང་ལྔ་
བསྡུས་ས་རིས་བཅས་ཀྱིས་མཚོན། ཐུན་མོང་དང་ཐུན་མོང་མ་ཡིན་པའི་རིག་
པའི་གནས་ལ་སྦྱངས་པས། བླ་མ་སློབ་དཔོན་གྱི་ཐུགས་ཟིན་པ་དང་། གྲྭ་
བགྲེས་གཞོན་ཀུན་གྱིས་ཡིད་སྨོན་བྱེད་པ་ཞིག་ཡིན་འདུག དཔོན་སློབ་ཨ་
རིག་པའི་ མདུན་ནས། མི་ ཏྲ་ ཚ་ ཚང་ དང་ རྡོར་ཕྲེང་ ཕྱེད་ཙམ་གསན།



ཀོས་ནན་རྙེ་དགོན་བཤད་སྒྲུབ་དར་རྒྱས་དགེ་འཕེལ་གླིང་།
· 483，
དགུང་ལོ་ཉེར་བརྒྱད་པ་ལ། ཆོས་སྡེ་ཆེན་པོ་བླ་བྲང་བཀྲ་ཤིས་འཁྱིལ་དུ་
ཕེབས་ཏེ་ཚོགས་ཞུགས་མཛད། ཡོངས་རྫོགས་དགེ་བའི་བཤེས་གཉེན་ཆེན་
མོ་རྗེ་པྲཉྫའི་མཚན་དང་། བདེ་ཐང་རིན་པོ་ཆེ་དང་། ཨ་ཁུ་ཚུལ་ཁྲིམས་
རིན་པོ་ཆེ་སོགས་བསམ་དང་སྦྱོར་བས་ཚུལ་བཞིན་དུ་བསྟེན་ཏེ། རབ་བྱུང་
བཅུ་དྲུག་པའི་ས་ཁྱི་སྟེ་སྤྱི་ལོ1958ལོའི་བར་དུ། དབུ་ཕར་ཚད་གསུམ་ལ་
སྦྱངས་པས་མཁས་པའི་གྲགས་པ་འབར། ཀུན་སྤྱོད་དུལ་ཞིང་ཞི་བ་འཕགས་
པ་རྟ་ཐུལ་ ལྟ་བུ། ཆོས་འདུལ་ བ་ ལས་ཅུང་ ཟད་ཙམ་ཡངང་ མི་འདའ་བ་
འཕགས་པ་ཉེ་བར་འཁོར་ལྟ་བུ། རིག་པའི་གནས་ལྔ་ལ་མཁས་པ་རྒྱུན་དྲུག་
མཆོག་གཉིས་ཀྱི་རྗེས་སུ་འགྲོ་བ་མཛད་པས། ཀུན་མཁྱེན་འཇིགས་མེད་
དབང་པོའི་ཐུགས་ཀྱི་ སྤྲུལ་ པ་རེད་ ཅེས་ པའི་གཏམ་ཐོལ་བྱུང་དུ་བརྡོལ་ཏེ།
མཚན་ལ་ཡང་ཨ་ལགས་འཇིགས་མེད་དབང་པོ་ཞེས་རང་ཤུགས་ཀྱིས་ཆགས་
པར་གྱུར་ཏོ། ། རྙེ་ཐམས་ཅད་མཁྱེན་པས། ང་བརྒྱད་ལོར། མ་འོངས་
པ་མངོན་སུམ་དུ་གཟིགས་པའི་ལུང་བསྟན་མང་དུ་གནང་ནས། རྗེ་འདི་པ་
ཁྲི་རབས་དྲུག་པར་བསྐོ་བཞག་མཛད་པ་ནི། རྗེ་བཙུན་དམ་པ་འདི་ཉིད་
ཀྱིས་དུས་ཀྱི་ཐ་མ་འདི་ལྟ་བུར་མཉམ་མེད་ཙོང་ཁ་པ་སླར་བྱོན་པ་ལྟ་བུའི་མཛད་
པ་སྟོན་པར་འགྱུར་བ་ ཐོགས་མེད་དུ་མཁྱེན་པའི་འབྲས་རྟགས་ཡང་ དག་
གོ ། ང་བརྒྱད་ལོ་བསྟན་པ་སྤྱི་ལ་ཆག་སྒོ་བྱུང་དུས་ཁོང་རིན་པོ་ཆེ་ཡང་ཁྲི་
མོན་དུ་ཕེབས། དེར་བླ་མ་དང་གྲྭ་པ་གང་བཟང་གང་ལེགས་མང་པོ་ཡོད་
ཀྱང་། ཀུན་གྱིས་རྗེ་འདི་ལ་བསྟོད་ཅིང་སྐྱབས་སུ་བསྟེན་པར་བྱེད་དེ། དེ་
དུས་ལྟོགས་སྐོམ་ཆེན་པོ་མྱོང་བཞིན་པའི་སྐབས་ཡིན་སྟབས། བཙོན་མ་རེ་ལ་
རྩམ་པ་ཁེམ་བུ་གང་རེ་ཐེམས་པ་ཡང་མི་གཞན་གྱིས་བགོས་ན་མང་ཉུང་ཤོར་
་



• 484, •
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
འགྲོ། ཁྱོད་ཀྱིས་བགོ་དགོས་ཞེས་རྗེ་འདི་ལ་གསོལ་བ་བཏབ་ནས་བགོར་
བཅུག་པ་འདི་ལས་ཀྱང་དམ་པ་འདིའི་ཡོན་ཏན་ཤེས་ཐུབ་པས་མང་པོ་སྨོས་མ་
དགོས་སོ། བཙོན་གྲོལ་བྱས་མ་ཐག་སླར་ཡང་བླ་བྲང་བཀྲ་ཤིས་འཁྱིལ་དུ་
ཕེབས་ཏེ། བཤེས་གཉེན་ཆེན་མོ་ཨ་ཁུ་སྦྱིན་པ་ཚང་སོགས་བསྟེན་ནས་མཛོད་
འདུལ་སྔགས་གསུམ་ལ་སྦྱངས་པས། གཞན་དྲིང་མི་འཇོག་པའི་མཁས་པ་
ཆེན་པོའི་གོ་འཕང་བརྙེས་སོ། ། གཞན་ཡང་། གུང་ཐང་རིན་པོ་ཆེའི་
མདུན་དུ། བདེ་མཆོག་རབ་འབྱམས། མགོན་པོའི་བེའུ་བུམ། གྲུབ་
ཆེན་བརྒྱད་ཅུའི་རྗེས་གནང་། དུས་འཁོར་དབང་ཆེན་སོགས་དང་། རྗེ་
ཐམས་ཅད་མཁྱེན་པ་དཔའ་ལུང་ཡེ་ཤེས་རྒྱ་མཚོའི་མདུན་དུ། འགྲེལ་བ་བཞི་
སྦྲགས་ཀྱི་ཞལ་ལུང་གིས་མཚོན་སྔགས་ཕྱོགས་ཀྱི་གཞུང་ཁྲིད་དང་ཞལ་ལུང་མང་
དུ་གསན། སྤྱི་ལོ་1981ལོར། རང་རེའི་དགོན་པ་སླར་གསོ་བྱེད་ཆོག་
པའི་ཡི་གེ་འབྱོར་བས། དམ་པ་ཁོང་གིས་གང་ཅིའི་འགན་ཡོངས་སུ་བསྣམས་
ཏེ་དགོན་པ་བསྐྱར་འདེབས་མཛད་པ་སོགས་ཕྱག་རྗེས་ཆེ། དེ་ནས་བཟུང་
འཛིན་གྲྭ་སོ་སོར་དཔེ་ཁྲིད་མང་དུ་གནང་ཞིང་། འཕགས་མཆོག་ཐུགས་རྗེ་
ཆེན་པོའི་དབང་ལན་གཉིས་དང་། ལུང་དང་ཁྲིད་མཐའ་ཡས་པ་གནང་
བཞིན་ཞབས་པད་མི་འགྱུར་རྡོ་རྗེའི་གཤིས་སུ་བརྟན་པ་ཉིད་དོ། ། ད་དུང་
མངོན་པར་ཤེས་པ་ལ་ཐོགས་པ་མི་མང་འ་བ་དང་། ས་མཐོན་པོ་ལ་གནས་
པའི་སེམས་དཔའི་རང་རྟགས་ཕྱི་རོལ་ཏུ་ཤར་བ་དུ་མ་ཞིག་བསྙད་དུ་ཡོད་མོད།
ཁོང་རིན་པོ་ཆེས་བཀའ་གདམས་གཙང་མའི་རྣམ་ཐར་བདག་གིར་མཛད་དེ།
གང་གི་ཡོན་ཏན་ཐམས་ཅད་བུམ་ནང་གི་མར་མེ་བཞིན་སྦ་བར་མཛད་པས།
གནང་བ་མ་ཐོབ་ན་ཉེས་པར་འགྱུར་རོ་སྙམ་དུ་བསམས་ནས་རེ་ཞིག་བཞག་



ཀོས་ནན་རྙེ་དགོན་བཤད་སྒྲུབ་དར་རྒྱས་དགེ་འཕེལ་གླིང་། ： 485.
གོ ། རྙེ་དགོན་བཤད་སྒྲུབ་དར་རྒྱས་དགེ་འཕེལ་གླིང་གི་ཁྲི་རབས་གསུམ་པ་
འཛའ་མོ་དགེ་ལེགས་བསྟན་འཛིན་རྒྱ་མཚོ་ནི། རབ་བྱུང་བཅོ་ལྔ་བའི་ཤིང་
ལུག་སྟེ་སྤྱི་ལོ 1895ལོར་ བདུད་ ཤུལ་ ཀླུ་ ཚང་ ཚོ་བཞིའི་གོང་ བ་ ཞེས་ པར།
ཡབ་བཟང་ པོ་ དང་། ཡུམ་ ཆོས་ འཚོ་ སྐྱིད་ གཉིས་ ཀྱི་ སྲས་ སུ་ འཁྲུངས།
སྟག་ལུང་མ་རིན་པོ་ཆེ་ནས། འཇའ་མོ་ཏཱ་བླ་མའི་ཡང་སྲིད་དུ་ངོས་འཛིན་
གནང་སྟེ་མཚན་ཀརྨ་འཇིགས་མེད་ཅེས་གསོལ། ཐར་ཤུལ་རིན་པོ་ཆེ་ལས་
དགེ་ཚུལ་སློང་གི་སྡོམ་པ་རིམ་པར་མནོས། ལྷ་སྡེ་དགེ་བཤེས་ཆེན་མོ་དང་
སྟོང་ཆེ་གྲགས་པ་རྒྱ་མཚོ། དགེ་རྒན་རྡོ་རྗེ་འཆང་བྱམས་པ་བཟང་པོ་སོགས་
བསྟེན་ཏེ། མདོ་སྔགས་ཀྱི་ཆོས་མང་དུ་གསན། ང་བརྒྱད་ལོར་གཟུགས་
སྐུའི་བཀོད་པ་བསྡུས་པར་མཛད་དོ། ༈ རྗེ་དེ་ཉིད་ཀྱི་མཆོག་སྤྲུལ་བློ་བཟང་
ཚུལ་ཁྲིམས་ཕུན་ཚོགས་ནི། སྔར་གྱི་རུས་རྒྱུད་དེར། ཡབ་དཔའ་འབྲུག་
ཐར་དང་། ཡུམ་བསོད་ནམས་མཚོ་གཉིས་ཀྱི་སྲས་སུ་རབ་བྱུང་བཅུ་དྲུག་
པའི་ཤིང་མོ་ཡོས་ཏེ་སྤྱི་ལོ1975ལོར་འཁྲུངས། གུང་ཐང་བསྟན་པའི་དབང་
ཕྱུག་མཆོག་གིས། འཇའ་མོ་དགེ་ལེགས་བསྟན་འཛིན་རྒྱ་མཚོའི་ཡང་སྲིད་དུ་
ངོས་འཛིན་མཛད། ཁོང་རྡོ་རྗེ་འཆང་ཆོས་རྗེ་འཇམ་དབྱངས་བློ་བཟང་
བསྟན་དར་དཔལ་ བཟང་པོ་ལས་རབ་བྱུང་དང་དགེ་ཚུལ་གྱི་སྡོམ་པ་མནོས།
རྗེ་དེ་ཉིད་དང་། གུང་ཐང་རིན་པོ་ཆེའི་ ཞལ་ནས་དང་། ཐམས་ ཅད་
མཁྱེན་པ་རྗེ་དཔའ་ལུང་པའི་ཞལ་ནས་དང་། ལཱ་མོ་ཡོངས་འཛིན་རིན་པོ་ཆེ་
སོབགས་ལས་ཆོས་བཀའ་མང་དུགསན་ཞིང་། ཁྱད་པར་དུ་དགེ་རྒན་འཇམ་
པའི་དབྱངས་རྗེ་སྨོན་ལམ་རྒྱ་མཚོ་བ་ཚུལ་བཞིན་དུ་བསྟེན་ནས་གཞུང་ཆེན་མོར་
སློབ་གཉེར་གནང་བས་ད་ལྟ་འཛིན་གྲྭ་སྐབས་དང་པོར་སླེབས། ཁོང་རིག་



་ 486 •
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ཚུལ་ཆེ་བས་དཔེ་ཆ་པ་བཟང་གྲས་སུ་ཆུད་དེ། ༧/རྙེ་ཐམས་ཅད་མཁྱེན་པའི་
འཕྲིན་ལས་ཀྱི་གདུགས་དཀར་འདེགས་པའི་ཡུ་བ་ལྟ་བུར་སྐུ་འཚོ་ཞིང་བཞུགས་
སོ། ། རྙེ་དགོན་བཤད་སྒྲུབ་དར་རྒྱས་དགེ་འཕེལ་གླིང་གི་བླ་ཆེན་རྙེ་ཀླུ་རྩེ་
གཉིས་ཞེས་གྲགས་པ་ལས། ཀླུ་རྩེ་སྐུ་གོང་མ་ཀླུ་རྩེ་དགེ་བཤེས་ནི་དབུས་སུ་
ཕེབས། སེ་ར་ཆོས་སྡིངས་སུ་དཔེ་གཟིགས་མཛད། ལེགས་བཤད་གསེར་
ཕྲེང་བློ་ལ་བྱང་བར་བཟུང་། རྗེས་སུ་རྭ་རྒྱའི་ཁྲི་བ་གནང་། སྐུ་ཕྲེང་གཉིས་
པ་ཀླུ་རྩེ་འཇིགས་མེད་དར་རྒྱས་རྒྱུ་མཚོ་ནི། ༧རྙེ་ཐམས་ཅད་མཁྱེན་པ་བློ་
བཟང་ཆོས་ ཀྱི་ ཉི་ མའི་ ཕུ་བོའི་ཚུལ་ དུ་ འཁྲུངས། རྭ་ རྒྱུ་ ནས་ བཞུགས།
རྒྱུད་པའི་མཁན་པོ་མཛད། རང་རེའི་དགོན་པ་འདེབས་དུས་ཁོང་ཐམས་
ཅད་མཁྱེན་པ་ལ་གྲོགས་མང་དུ་མཛད། སྐུ་ཕྲེང་གསུམ་པ་ཀླུ་རྩེ་འཇིགས་
མེད་དགེ་ལེགས་བསྟན་འཛིན་ནི། ཀླུ་ཚང་འབའ་ཐ་མར་འཁྲུངས། རང་
དགོན་ནས་དཔེ་གཟིགས་གནང་། རྗེས་སུ་ཀླུ་རྩེ་ལྷ་ཁང་ཨར་ཆོག་བྱས་ཏེ་
བཀའ་འགྱུར་གཞུང་ལ་ཕུལ། ཞྭ་དམར་རིན་པོ་ཆེ་ལ་རི་ཁྲོད་སྐྱབས་འཇུག་
ཞུས་ཏེ། དྷི་ཚ་བཀྲ་ཤིས་ཆོས་སྡིངས་སུ་ཞུགས། ཆོས་སྡེ་འདིར་ཡང་དགེ་
འདུན་གྱི་དབྱེན་བསྡུམས་པ་སོགས་ཕྱག་རྗེས་ཆེ། སྐུ་ཕྲེང་བཞི་བ། ཀླུ་རྩེ་
སྤྲུལ་སྐུ་བྱམས་པ་བཀྲ་ཤིས་ནི། ཡབ་དབྱངས་བྷ་དང་ཡུམ་གནམ་མཚོ་སྐྱིད་
གཉིས་ཀྱི་སྲས་སུ་འཁྲུངས། ཞྭ་དམར་པཎྜི་ཏས་ཀླུ་རྩེ་སྐུ་གོང་མའི་སྤྲུལ་སྐུར་
ངོས་འཛིན་གནང་། ཆུང་དུས་ནས་རང་བཞིན་བཟང་ཞིང་གཏིང་མི་དཔོག་
པ་ཞིག་ཡིན་སྐད། ད་ལྟ་ཡང་སྦས་པའི་བརྟུལ་ཞུགས་ཀྱིས་འཚོ་ཞིང་བཞུགས་
སོ། །
དགོན་སྡེ་འདིའི་ད་ལྟའི་ཕྱིའི་བཀོད་པ་དང་། ནང་གི་རྟེན་གྱི་རྣམ་པ་



ཀོས་ནན་རྙེ་དགོན་བཤད་སྒྲུབ་དར་རྒྱས་དགེ་འཕེལ་གླིང༌།
• 487 ·
རགས་རིམ་ཙམ་སྟོན་པ་ལ། དེ་ཡང་རང་རེའི་དགོན་པའི་རྒྱབ་རིའམ་དེ་
དང་འབྲེལ་བའི་བཀྲ་ཤིས་ཐང་དུ། བླ་བྲང་དང་ གྲྭ་ཤགས་མང་པོ་འབྲས་
དཀར་གྱི་ཚོམ་བུ་དང་པད་དཀར་གྱི་ཕོན་པོ་བཞིན་བཀྲག་ལམ་མེར་ཡོད་པའི་
དབུས་ན། ཀ་བ་བརྒྱ་དང་ལྡན་པའི་གཙུག་ལག་ཁང་ཆེན་པོ་སུམ་ཐོག་ཅན།
ཁྱམས་ར་ཁོར་མོ་ཡུག་ཏུ་ཕུབ་པ་ལ་ལོགས་ངོས་སུ་ཆོས་གྲྭ་པ་སྤྱིའི་བཅའ་ཡིག་
སློབ་གཉེར་བསླབ་བྱས་ཡོངས་སུ་གང་བ། གཡུ་ལས་བྱས་པའི་རྒྱ་ཕིབས་
དང་། གསེར་ཟངས་ལས་བྱས་པའི་སྤེན་རྒྱན་དང་མེ་ལོང་། རྒྱལ་མཚན་
དང་གསེར་ཏོག རི་དྭགས་ཕོ་མོ་སོགས་ཀྱིས་མཛེས་པར་བརྒྱན་ཏེ། མིག་
གཟི་དངལ་འཕྲོག་པར་བྱེད་པ་འདི་ནི་གསར་དུ་བཞེངས་པའི་འདུ་ཁང་ཡིན་
ནོ། ། དེའི་རྒྱབ་ཏུ་བྱམས་ཁང་མཐོང་གྲོལ་ཆེན་མོ་ཞེས་བྱ་བ་སུམ་ཐོག་དང་
ལྡན་པ་གཡུ་ཡི་རྒྱ་ཕིབས་དང་གསེར་ཏོག་སོགས་སྔར་ལས་ཀྱང་ལྷག་པའི་ཚུལ་
དུ་ནམ་མཁའི་མཐོངས་སུ་བསྙེགས་པ། དྲིལ་བུ་གཡེར་ཁའི་སྒྲ་སྙན་པར་
སྒྲོགས་པས་བྱའི་ཚོགས་ཀྱང་རྣ་བ་བླགས་ཏེ་ཉན་པ། ཡིད་དགའ་ཆོས་འཛིན་
ས་ལ་འཕོས་པ་ལྟ་བུར་ཡོད་དོ། ། འདུ་ཁང་ཆེན་མོའི་གཡོན་ཕྱོགས་སུ་ནང་
དུ་བྱིན་རླབས་ཀྱི་ངད་འཐུལ་ཞིང་། གཡང་གི་ར་བ་མཚོ་རུ་འཁྱིལ་བའི་འདུ་
ཁང་ཆུང་ངུ་རྟེན་སྣ་ཚོགས་ཀྱིས་བྱུར་བུར་གཏམས་པ་ཉིས་ཐོག་གི་ཚུལ་དུ་
གནས་སོ། ། ་དེ་དག་གི་གཡས་གཡོན་དུ། རྙེ་ཐམས་ཅད་མཁྱེན་པའི་བླ་
བྲང་སྡེ་བཞིའི་བང་མཛོད་སོགས་བྱིན་ཆགས་པའི་ནང་ཆེན་དང་། སྤྱི་ཁང་
དང་། རུང་ཁང་དག་པ་གཅིག་ལས་གཅིག་ལྷག་པར་མཆིས་སོ། ། དེ་དག་ལ་
ནང་རྟེན་གང་ཞིག་མཆིས་ཤེ་ན། ཉིས་ཐོག་གི་ཚད་ལོངས་པའི་བྱམས་སྐུ་
རིན་ཆེན་ སྣ་ ཚོགས་ ཀྱི་གྲྭ རྒྱུན་ཅན་གཙོས། སྟོན་པ་གཙོ་འཁོར་གསུམ།



.488、
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་ཡཔས།
་་་་་
ཉེ་སྲས་མི་ཚད་མ། རྒྱན་དྲུག་མཆོག་གཉིས། གནས་བརྟན་བཅུ་དྲུག་ལྟུང་
བཤགས་ཀྱི་ལྷ་སོ་ལྔ། སྨན་བླ་བདེ་གཤེགས་བརྒྱད་སོགས་ཀྱི་ཤིང་སྐུ་དང་
སྨན་སྐུ། ལི་མ་སོགས་དང་། བདེ་གསང་འཇིགས་གསུམ། ཀུན་རིག་མི་
འཁྲུགས་པ། འཁོར་ཆེན་གྱི་གྱན་ཐང་སོགས་སྐུའི་རྟེན་བརྒྱ་ཕྲག་མང་པོ་འགྲོ་
བའི་བསོད་ནམས་ཀྱི་ཞིང་དུ་བཞུགས། གསུང་གི་རྟེན་ལ། རྒྱལ་བའི་
བཀའ་རིན་པོ་ཆེ་ཚར་ཉི་ཤུ་བརྒལ་བ་དང་བསྟན་འགྱུར་བཅུ་ཕྲག་ལོངས་པ།
རྗེ་ཡབ་སྲས་གསུམ་དང་། ཀུན་མཁྱེན་འཇམ་དབྱངས་བཞད་པ། སྐྱབས་
མཆོག་འཇིགས་མེད་དབང་པོ། དཀོན་མཆོག་བསྟན་པའི་སྒྲོན་མེ། རྗེ་
བཙུན་ཆོས་ཀྱི་རྒྱལ་མཚན། པཎ་ཆེན་སྐུ་ཕྲེང་རིམ་བྱོན། རྒྱལ་བ་དགེ་
འདུན་ རྒྱ་ མཚོ། ཀུན་གཟིགས་ ལྔ བ་ ཆེན་ མོ། དངུལ་ཆུ་དྷརྨ་ བྷ་ དྲ།
ཐུགས་སྲས་ངག་དབང་བཀྲ་ཤིས། རྗེ་བཙུན་ཤེས་རབ་རྒྱ་མཚོ། ཞང་སྟོན་
བསྟན་པ་རྒྱ་མཚོ། གུང་ཐང་བློ་གྲོས་རྒྱ་མཚོ། གུང་རི་རྒྱལ་མཚན་བཟང་
པོ་སོགས་ཀྱི་གསུང་འབུམ་མང་པོ། གཞན་ཡང་། གྲྭ་པ་རེ་རེ་ཞིང་ཡང་
དཔེ་ཆ་པོད་སུམ་ཅུ་མེད་པ་མི་སྲིད་པས་གསུང་གི་རྟེན་ནི་མང་བ་ལས་ཀྱང་ཆེས་
མང་བ་ཉིད་དོ། ། ཐུགས་ཀྱི་རྟེན་ལ། བླ་མ་གོང་མ་དག་གི་དབུ་ཐོད་དང་
གདུང་རུས་བཞུགས་ པའི་རྣམ་རྒྱལ་མཆོད་རྟེན་དང་། སངས་རྒྱས་བྱང་
སེམས་ཀྱི་རིང་བསྲེལ་བཞུགས་པའི་བྱང་ཆུབ་མཆོད་རྟེན་སོགས་རྟེན་བྱིན་ཅན་
དང་། རྙེ་ཐམས་ཅད་མཁྱེན་པའི་མ་ཡུམ་གྱི་དུང་སོགས་མཐོང་ཐོས་དྲན་
རེག་ཐམས་ཅད་དོན་དང་ལྡན་པར་བྱེད་པའི་ཁྱད་ནོར་མང་པོ་རང་ཅག་གི་
དད་པའི་རྟེན་དུ་མཆིས།
གཞན་འཆད་ཉན་ཡར་རྒྱས་སུ་སོང་ཚུལ་དངོས་འཆད་པ་ལ། སྤྱི་ལོ



ཀོས་ནན་རྙེ་དགོན་བཤད་སྒྲུབ་དར་རྒྱུས་ད་༣ ཕེལ་གླིང༌།
： 489
1981ལོའི་ཟླ་དྲུག་པའི་ཚེས་བཅོ་ལྔ་ཉིན་ལ་རྙེ་དགོན་བཤད་སྒྲུབ་དར་རྒྱས་
དགེ་འཕེལ་ གླིང་འདི་ཉིད། ཁོང་ ཐམས་ ཅད་མཁྱེན་པ་ཆོས་ རྗེ་འཇམ་
དབྱངས་བློ་ བཟང་ བསྟན་ དར་ དཔལ་ བཟང་ པོས་ བསྐྱར་འདེབས་ མཛད།
དེ་དུས་སྔོན་གྱི་གྲྭ་རྒྱུན། གཞུང་བརྒྱ་སྨྲ་བའི་དགེ་བཤེས་ཆེན་མོ་བྱམས་པ་
འཕྲིན་ལས་སོགས་བླ་མས་ཅི་གསུངས་བཀའ་བཞིན་སྒྲུབ་པ་ལས་འདའ་བ་མེད་
པའི་རྒན་པ་བཅུ་གསུམ་དང་། གསར་ཞུགས་བཙུན་པ་ཉི་ཤུ་ལྷག་བཅས་
འདུས་པ་ལ། རྒྱུན་ཇ་མ་ཉམས་པར་བསྐྱངས་ཤིང་། གཞི་གསུམ་ངོས་
གཙང་བ་བཙུགས། འདུ་ཁང་ཆུང་ངུ་ཞིག་བཞེངས་ཏེ། འཛིན་གྲྭ་གསུམ་
དུ་བཀར་ནས་ཁོང་རིན་པོ་ཆེས་དཔེ་ཁྲིད་གནང་ཞིང་། རྒྱུན་དུ་སྔ་དྲོའི་ཆུ་
ཚོད་ལྔའི་སྟེང་དུང་བརྡ་བཏང་ནས་ཞོགས་ཚོགས་འཚོགས་ཤིང་། འཇིགས་
བྱེད་ཀྱི་ཆོ་ག་བདུད་ལས་རྣམ་རྒྱལ་གཙོས་ཆོས་སྤྱོད་མང་པོ་ཞལ་འདོན་གནང་
རྗེས། ཆུ་ཚོད་བརྒྱད་དང་ཕྱེད་ཀའི་སྟེང་གྲོལ། ཉིན་གུང་གི་ཆུ་ཚོད་
གཅིག་དང་ཕྱེད་ཀའི་སྟེང་། ཆོས་གྲྭར་འཚོགས་ནས་ལུང་དང་རིགས་པའི་
དཔའ་རྩལ་འགྲན་བསྡུར་མང་དུ་བགྱིས་ཏེ། དུས་ཚོད་བཞི་དང་ཕྱེད་ཀའམ་
ལྔའི་བར་མི་གྲོལ། དེའི་རྗེས་རང་རང་གི་ཅི་འདོད་ལྟར། བློ་ཁ་མཐོ་ག
དག་གི་སར་འཕྲོས་པ་དོགས་གཅོད་ལ་འགྲོ་ཞིང་། སྟོན་དཔྱིད་ཀྱི་ཉིན་བཅུ་
རེའི་ཆོས་མཚམས་དང་། རྒྱ་ལོའི་སྨོན་ལམ་དང་། བཅུ་བའི་ལྔ་མཆོད་ཀྱི་
ཆོས་ཐོག་དང་། དཀའ་ཐུབ་ཟླ་བའི་བསྙེན་པ་ཉིན་ཉི་ཤུ་རྣམས་མ་གཏོགས་
པ་ཉིན་གཅིག་ལའང་ངལ་གསོ་བ་མེད་པར་འཚོགས། ཉིན་རེར་འཛིན་གྲྭ་
ཡར་གཏོང་མར་གཏོང་། ཟླ་རེར་ཤོག་བུ་མདའ་ཚད་མ་བཅུ་རེའི་རྩི་བཞག་
གི་རྒྱུགས་དང་འཛིན་གྲྭ་གཏུགས། ལོ་རེའི་ཆུ་སྟོད་ཟླ་བའི་ཚོགས་ལངས་



· 490， མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
སོགས་ཀྱི་སྲོལ་རྒྱུན་ཆགས་པ་བཙུགས། ཁོང་རྡོ་རྗེ་འཆང་དཔའ་ལུང་ཡེ་ཤེས་
རྒྱ་མཚོའི་ཞལ་སྔ་ནས་ཐེངས་མང་པོར་ཞུས་ཏེ། གཞུང་ཆེན་དག་གི་དཔེ་
ཁྲིད་དང་། དབང་ལུང་མན་ངག་སོགས་མང་དུ་གནང་། འགྲེལ་བ་བཞི་
སྦྲགས་ཀྱི་ཞལ་ལུང་ཡང་གནང་། སྤྲེལ་རྫོང་དགེ་བཤེས་འོད་ཟེར་རྒྱུ་མཚོ་བ་
ཡང་གདན་དྲངས་ནས་དཔེ་ཁྲིད་གནང་བས། གཞོན་ནུ་དག་གི་བློ་གྲོས་ཀྱི་
བུམ་བཟང་ཆོས་ཀྱི་བདུད་རྩིའི་བང་མཛོད་དུ་གྱུར་ཏེ། རྒྱུད་དུལ་ཞིང་ཞི་བ།
བླ་མ་དང་ཆོས་ལ་གུས་པ། ཤེས་བརྩོན་དང་ལྡན་པར་གྱུར་པས། བཤེས་
གཉེན་དེ་དག་གིས་ཀྱང་བསྔགས་བརྗོད་མང་དུ་གནང་ངོ༌། ། ཁྱད་པར་དུ།
ཁོང་རྡོ་རྗེ་འཆང་རྗེ་བཙུན་ཆོས་རྗེ་འཇམ་དབྱངས་བློ་བཟང་བསྟན་དར་དཔལ་
བཟང་པོ་བླ་བྲང་བཀྲ་ཤིས་འཁྱིལ་དུ་ཕེབས་ནས་ཀུན་མཁྱེན་རིན་པོ་ཆེ་ལ་ཞུ་དག་
མཛད་དེ། ༧དགེ་རྒན་འཇམ་པའི་དབྱངས་རྗེ་སྨོན་ལམ་རྒྱ་མཚོའི་ཞལ་སྔ་
ནས་རབ་བྱུང་བཅུ་བདུན་པའི་ནང་ཚན་རབ་མྱོས་ཞེས་པ་ལྕགས་ཕོ་རྟ་སྟེ་སྤྱི་ལོ
1990ལོ་ལ་རང་ཅག་གི་མགོན་དུ་ཐོབ་པ་ནས་བཟུང་། འཛིན་གྲྭ་སོ་སོར་
དཔེ་ཁྲིད་ཞིབ་རྒྱས་སུ་སྩོལ་བར་མཛད་པས། དམ་པའི་སྐྱེ་སྤྲུལ་གྱིས་མཐོ་བ་
དགེ་རྒན་རྡོ་རྗེ་འཆང་གི་སྤྲུལ་སྐུ་དང་། སོ་མ་སྤྲུལ་སྐུ་བློ་བཟང་ཡེ་ཤེས་དབང་
ཕྱུག་དང་། ་ཡར་ཁ་སྤྲུལ་སྐུ་བསོད་ནམས་རྒྱ་མཚོ། ཕྱག་ཤུལ་སྤྲུལ་སྐུ་བློ་
བཟང་ཚུལ་ཁྲིམས་རྣམ་རྒྱལ། སོ་མ་སྤྲུལ་སྐུ་ཞབས་དྲུང་འཕྲིན་ལས་སོགས་བླ་
མ་དང་། ཕྱོགས་རིས་མེད་ནས་འོངས་པའི་དགེ་འདུན་མང་དུ་འདུས་ཏེ་ད་
ལྟའི་བར་དུ་སྦྱངས་པས། འཛིན་གྲྭ་བཞིས་ཕར་ཕྱིན་རབ་འབྱམས་པའི་དམ་
བཅའ་བཞག་ཅིང་། བསྡུས་གྲུ་འཛིན་གྲྭ་བཞི། བློ་རྟགས་རྣམ་འགྲེལ་
འཛིན་གྲྭ་གཉིས། གཞུང་གསར། སྐབས་དང་པོ། སྐབས་བཞི་བ་སྟེ།



ཀོས་ནན་རྙེ་དགོན་བཤད་སྐུད་དེར་རྒྱུས་དགེ་འཕེལ་གླིང༌།
， 491 ·
ཕར་ཕྱིན་འཛིན་གྲྭ་གསུམ། དབུ་ མའི་ འཛིན་ གྲྭ། མཛོད་ འཛིན་ གྲྭ།
དཀའ་རམས་འཛིན་གྲྭ། སྔགས་འཛིན་གྲྭ་བཅས་འཛིན་གྲྭ་བཅུ་གསུམ་
ཡོངས་སུ་ཚང་སྟེ། གྲྭ་ས་ཆེན་པོའི་རྨང་གཞི་ཆགས་པས། གཅིག་ལས་
གཅིག་ལྷག་པའི་དགེ་བཤེས་མང་པོ་དག་འབྱུང་བཞིན་པ་ཡིན་ལ། ད་ལྟ་
གང་ཅིའི་བྱ་བ་མཐའ་དག་ཁོང་རིན་པོ་ཆེ་ནས་ཡོངས་འཛིན་ཡེ་ཤེས་ཟླ་བ་དང་།
དགེ་བཤེས་བསོད་ནམས་ཡེ་ཤེས་ཟུང་ལ་འགན་འཁུར་དགོས་པའི་བཀའ་ཕབ་
པ་བཞིན། དེ་དག་གིས་ཀྱང་བཀའ་སྩལ་དང་དུ་བླངས་ཏེ། ཡུར་ལམ་
དྲང་པོའི་ཆུ་བཞིན་དུ་གང་གི་ཐུགས་དགོངས་ཀྱི་རྒྱ་མཚོར་འབབ་བཞིན་མཆིས་
སོ། ། གཞོན་ནུ་ལོ་བཅོ་ལྔ་མ་ལོན་པ་དག་ལ་སུམ་རྟགས་དང་དག་ཡིག་
སོགས་ཀྱི་དགེ་རྒན་ཟུར་པ་བསྐོས་ཏེ། དུས་ལྟར་འཚོགས་ཤིང་དུས་ལྟར་གྲོལ།
སྨན་ཁང་གྱན་བཅུ་ལྷག་གསར་དུ་བཞེངས་ནས། སྨན་པ་གསུམ་དང་ལས་
རོགས་པ་གསུམ་གྱིས་བདག་གཉེར་བྱས་ཏེ། ཕྱག་རྒྱུན་མ་ཉམས་པ་ལས་བྱུང་
བའི་སྨན་དཔྱད་བྱས་པས་འགྲོ་བ་མང་པོའི་ཚེ་སྲོག་གི་རྒྱུན་མཐུད། གཉོམ་
ཆུང་དག་ལ་སྨན་ཡོན་མ་བླངས་པར་སྨན་སྦྱིན་བཏང་བས་དད་པའི་མིག་ལ་
དུང་བའི་མཆི་མ་འཁྱིལ་བར་བྱེད་དོ། ། འདི་ཐམས་ཅད་ཁོང་རྡོ་རྗེ་འཆང་
༧ཆོས་རྗེ་འཇམ་དབྱངས་བློ་བཟང་བསྟན་དར་དཔལ་བཟང་པོ་ཡབ་སྲས་ཀྱི་
ཕྱག་རྗེས་ཡིན་ཏེ། རྗེ་བཙུན་དམ་པ་འདི་ཉིད་ཀྱི་སྐུ་དྲིན་ལས། འགྲིག་
ལམ་དམ་ཞིང་གྲྭ་ཚང་ཐུགས་མཐུན་པ་དང་། ལོག་འཚོ་དང་བྲལ་བའི་ཆོས་
ཀྱི་མཐུན་རྐྱེན་ཟད་མི་ཤེས་པ་བྱུང་ཞིང་། བློ་གསལ་ངང་མོ་འབུམ་སྡེའི་
ཚོགས་ཀྱི་ལུང་རིགས་མགྲིན་པའི་རྫ་རྔ་རྒྱུན་མར་བརྡུངས་པས། བསྟན་པའི་
མཛེས་རྒྱན་དུ་ཆེ་བའི་སྙན་པ་ཕྱོགས་ཀུན་ཏུ་ཁྱབ་པར་གྱུར་ཏོ། །



• 492 ，
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ཐར་ཤུལ་དགོན་རྣམ་དག་ཁྲིམས་ལྡན་གླིང་།
མང་རའི་ཐར་ཤུལ་དགོན་རྣམ་དག་ཁྲིམས་ལྡན་གླིང་གི་ལོ་རྒྱུས་ཞེས་པ་
ལས། དང་པོ་སྤྱིའི་རྣམ་གཞག་མདོར་བསྟན་པ་ནི། རྨ་ཀླུང་སྔོན་པོ་ནོར་
བུ་དགའ་འཁྱིལ་གྱི་ཚུལ་དུ་ཤར་ནས་རྭ་རྒྱ་བཀྲ་ཤིས་འབྱུང་གནས་བརྒྱུད་ཅིང་།
བྱང་དུ་འབའ་མདོ། མང་མདོ། བྱ་མདོ་བརྒྱུད། དེ་ནས་ཁྲི་ཀའི་ཕྱོགས་
སུ་འབབ་པའི་རྒྱུད་ལ་རྨ་ཆུ་སྔོན་མོའི་ནང་ལུང་ཞེས་གྲགས་པའི་ཡུལ་གྲུ་འདིར་
སྔོན་གུ་ཤྲཱི་བསྟན་འཛིན་ཆོས་རྒྱལ་དང་པ་ཐུར་ཧོང་ཐེ་ཇིའི་རྒྱུད་པ་དང་བཅས་
པས་དབང་བསྒྱུར་སྐབསས། ཏཱ་ལའི་བླ་མ་སྐུ་ཕྲེང་གསུམ་པ་བསོད་ནམས་རྒྱ་
མཚོ་ཕེབས་ནས་སོག་པོ་ཚོ་ཆེན་ཞེ་དགུའི་བླ་མར་བཀུར། ཁོང་སོག་ཡུལ་དུ་
ཕེབས་སྐབས་ཁོང་དང་བྱིན་རླབས་མཉམ་པའི་སྐུ་ཚབ་ཅིག་གནང་རྒྱུའི་གསོལ་
བ་བཏབ་པས། ལཱ་མོ་ཚོགས་གཉིས་རྒྱ་མཚོ་དབུས་ནས་གདན་དྲངས་ཏེ་མཚོ་
སྔོན་ཧོ་ཞོའི་ཉེར་བཞིས་སྤྱི་བླར་བཀུར། གུ་ཤི་ཆོས་རྒྱལ་གྱི་རིང་ལ་མཚོ་སྔོན་
གཡས་རུ་གཡོན་རུའི་ས་ཁུལ་རྣམས་དཔོན་ཁག་སོ་སོའི་མངའ་ཞབས་རུ་སྡེར་ས་
བགོས་ཆུ་བགོས་མཛད་སྐབས། ཚ་གན་ནོ་མོན་ཧན་ཞབས་དྲུང་དཀར་པོ་
མཚོ་སྔོན་སྤྱིའི་དབུ་བླ་ཡིན་སྟབས། ཤར་ཁྲི་ཀའི་འཕྲང་དམར། ཤར་ལྷོ་
བྲག་དཀར། ལྷོ་ནུབ་རྡོ་སྟག་གཡག ནུབ་འགྱང་ཆེ་ཆུང་། བྱང་དང་
བྱང་ཤར་རྨ་ཆུས་བཅད་མཚམས་ལ་མོ་སྐུ་ཕྲེང་བའི་རུ་སྡེ་ལྷ་སྡེར་དབང་བར་
མངའ་རིས་སུ་བཅད། དེའི་སྐབས་སུ་ཚ་ཀན་ཧུ་ཐོག་ཐུ་ཞབས་དྲུང་དཀར་
པོའི་ལྷ་སྡེ་མི་སྡེ་རྣམས་འབའ་ས་དཞུང་མང་ར། བྱ་གཞུང་རྣམས་སུ་མཁའ་ལ་
རྒྱུ་སྐར་བཀྲ་བ་བཞིན་ སོག་པོའི་མདའ་བཅུ་གཅིག་དང་ཟླ་སྒྲིལ་ དུ་ གནས།



ཀོས་ནན་ཐར་ཤུལ་དགོན་རྣམ་དག་ཁྲིམས་ལྡན་གླིང་། ：493 ·
དེའི་སྐབས་སུ་འབའ་གད་པ་གཡང་རར་ཐར་ཤུལ་དགོན། འབའ་གཞུང་ཞྭ་
དམར་རྒོ་རྩེའི་ལྷ་ཞོལ་དུ་ཞྭ་དམར་དགོན། མང་རའི་ཐོ་ནོ་ཅིའི་ངོས་སུ་
འཁྱམས་རུའི་བདེ་ཆེན་ཨ་ལགས་ཚུལ་ཁྲིམས་ སྙན་གྲགས་ཀྱིས་བདག་གིར་
བཞེས་པའི་འཁྱམས་རུའི་དགོན། ཆུ་བཟང་གཞུང་དུ་གཡོན་རུའི་དགོན
(ལཱ་ མོ་སྐུ་ཕྲེང་དྲུག་པ་ངག་དབང་མཆོག་གྲུབ་བསྟན་པའི་ རྒྱལ་ མཚན་ནི།
རྙེ་བསྟན་པའི་རྒྱལ་མཚན་གྱིས་གཡོན་རུའི་དགོན་དུ་གདན་སར་བཀོད།)དང་།
རྐང་ཚའི་དགོན་ཡང་ཆུ་བཟང་དུ་ཆགས་པ། དེ་དག་ཏུ་ལྷ་ཁང་ཆེན་པོ་
བཞེངས་པའི་ཤུལ་དུ་ཀ་རྡོ་བཟོས་མ་དང་སོ་ཕག་གཡུ་རྩི་ཅན་མང་པོ་ད་ལྟའང་
མཐོང་རྒྱུ་ཡོད། བྱ་གཞུང་དུའང་མ་ཕྱག་གྲགས་པ་རྒྱ་མཚོས་མ་ཕྱག་དགོན་
སོབ།ས་ཕྱག་འདེབས་མཛད་པ་དང་། བྱ་མདོའི་ནགས་རྒན་དུ་ཆོས་རྗེ་གསེར་
ཁང་པ་རྒྱུན་རིང་བཞུགས་ཏེ་མཆོད་པ་བྱེ་བ་ཕུལ་བ་སོགས་སྐྱེས་ཆེན་དམ་པ་
མང་དུ་བྱོན༑ སྤྱིར་དཔལ་གསང་བ་འདུས་པ་ལ་བཀའ་བབས་བཅུ་གསུམ་
བགྲང་དུ་ཡོད་པ་ལས་བཀའ་བབས་གསུམ་པ་མགོས་ལོ་ཙཱ་བ་དབང་ཕྱུག་ཆོས་
ཀྱི་རྒྱལ་པོས་རྒྱ་གར་འཕགས་པའི་ཡུལ་དུ་པཎྜི་ཏ་བདུན་ཅུ་དང་མཁའ་འགྲོ་མ་
གཉིས་བཅས་པ་ལས་གསང་བ་འདུས་པའི་ཆོས་སྐོར་མན་ངག་མཐའ་དག་
རྫོགས་པར་གསན། ཁོང་གི་སློབ་མའི་གཙོ་བོ་འཇང་བོ་རོང་གི་མང་ར་བ་
སེངྒེ་རྒྱལ་མཚན་ལ་གསང་འདུས་ཀྱི་དབང་ལུང་བཤད་ཁྲིད་རྫོགས་པར་གནང་
བ་བཞིན་ཐུགས་དམ་ཉམས་བཞེས་མཛད་པས་གྲུབ་པ་བརྙེས། འགྲོ་དོན་
འཕེལ་བར་གཟིགས་ནས་མདོ་སྨད་དུ་ཕེབས། ཁྱད་པར་དུ་མང་རའི་འཇིག་
རི་སུམ་མདོར་རྒྱུན་རིང་བཞུགས་ནས་ཐུགས་དམ་ཉམས་བཞེས་འཕེལ་ཞིང་
འགྲོ་དོན་རླབས་ཆེན་བསྐྱངས་པས་གྲགས་སྙན་ཕྱོགས་སུ་ཁྱབ། དེའི་དབང་



，494：
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
གིས་དམ་པ་དེ་ཉིད་བཞུགས་པའི་ཡུལ་གྲུ་ལ་མང་ར་ཞེས་འབོད་པ་བྱུང་ཟེར།
དམ་པ་ འདི་ ནི་ དུས་ རབས་ བཅུ་བའི་ལོ་ རབས་ བརྒྱད་ པའམ། སྤྱི་ལོ
1080ཡས་མས་ལ་ཕེབས་པར་མངོན། སྤྱི་ལོ1630ཡས་མས་ནས་མང་
རའི་ཤེལ་ལུང་བཞུགས་ཁྲི་གོང་འོག་ནས་ལཱ་མོ་སྐུ་ཕྲེང་གཉིས་པ་བློ་གྲོས་རྒྱ་
མཚོས་སྒར་གཞི་བཟུང་བ་ནས། ལཱ་མོ་བློ་བཟང་བསྟན་པའི་རྒྱལ་མཚན།
བློ་བཟང་དགེ་ལེགས་རྒྱལ་མཚན། ཕན་བདེའི་དབང་ཕྱུག་མཁས་བཙུན་རྒྱུ་
མཚོ་སྟེ་སྐུ་ཕྲེང་བཞིའི་སྐུ་རིང་ལ་སྒར་གཞུང་ཁམས་གསུམ་ཕྱོགས་ལས་རྣམ་རྒྱལ་
གྱི་སྒར་གཞི་འཕེལ་རྒྱས་ཆེན་པོ་བྱུང་། སོག་པོས་ལཱ་མོའི་ཨུགེ་ཟེར། ལོ་
མོའི་ཨུངྒེ་འདིར་རྣམ་རྒྱལ་གྲྭ་ཚང་ལ་དགེ་འདུན་ཞལ་གྲངས་བརྒྱད་ཅུ་ལྷག་
དང་། སྒར་གཞུང་རང་ན་རྒྱུན་སྡོད་སེར་སྐྱ་མིང་བཏགས་བཞི་བརྒྱ་ཡས་
མས་ཡོད་ པར་ ལཱ་ མོའི་ དེབ་ དམར་ ན་ དེ་ རེ་ རེའི་ གོ་ གནས། སྡེར་ཁ།
ཞབས་ཞུའི་གྲངས་བཅས་གསལ་བར་བཀོད་ཡོད། དེའི་སྐབས་ཀྱི་ཨུརྗེ་ནི།
དབལ་མིང་དེབ་ཐེར་ལས་ཟླ་བའི་དཀྱིལ་འཁོར་ས་ལ་འཕོས་པ་ལྟ་བུའི་ཨུགེ་ཆེ་
བ་བཅུ་ཕྲག་དུ་མ་དང༌། གུར་ཆེ་ཆུང་ཉིས་བརྒྱ་ལྷག་ཙམ་གྱི་ཁུ་རེ། ལྷ་གུར་
གསུམ་ལ་གསེར་གྱི་གན་ཇི་ར་ཉི་ཟླའི་འོད་ཀྱང་ཟིལ་གྱིས་གནོན་པར་བཟོད་པ།
དཔངས་ཤིན་ཏུ་མཐོ་བས་མཛེས་པ་སོགས་མཚོ་སྔོན་གྱི་ཕྱོགས་ན་ཨུགེ་ངོས་
གཙང་བའི་དཔེར་གླེང་བ་དོན་ལ་གནས་པ་མངོན་སུམ་གྱིས་མཐོང་ངོ་། །
ཞེས་གསུངས། ཀུན་གཟིགས་བདུན་པ་རྒྱལ་དབང་བསྐལ་བཟང་རྒྱ་མཚོས་
ཀྱང་། མཚོ་ སྔོན་ གཡས་རུ་གཡོན་རུ་ ཐམས་ ཅད་ཀྱི་བླ་ མར་ གྱུར་ པས།
ཨུགེ་ཕྱི་ནང་བར་གསུམ་གྱི་བཀོད་པ་སོགས་སྲིད་ཀྱི་ཡོ་ལངས་བརྒྱ་བྱིན་ལྷའི་ཕོ་
བྲང་དང་མཚུངས་ཞེས་བསྟོད་བསྔགས་ཚད་མེད་གནང་བ་ལྟར། ཆོས་སྲིད་



ཀོས་ནན་ཐར་ཤུལ་དགོན་རྣམ་དག་ཁྲིམས་ལྡན་གླིང་། ： 495 ·
གང་ཅི་ནས་ སྡེ་བཞིའི་ལང་ཚོ་དར་ཞིང་ལྷུན་ཆགས་ པ་བྱུང་། གདན་ས་
འདིར་ལཱ་མོ་བློ་བཟང་བསྟན་པའི་རྒྱལ་མཚན་གྱི་དུས་སུ། ལ་མོ་བློ་བཟང་
བཀྲ་ཤིས་སམ་གྲགས་པ་རྒྱལ་མཚན། ཐར་ཤུལ་ཆོས་སྐྱོང་རྒྱ་མཚོ། ཞྭ་
དམར་ངག་དབང་འཕྲིན་ལས་སོགས་མཁས་གྲུབ་ཚད་ལྡན་མང་པོ་དང་ལྷན་དུ་
ཁྲི་ཆེན་བསྟན་པའི་ཉི་མ་ནས་སློབ་གཉེར་རྒྱུན་རིང་གནང་། ལཱ་མོ་དགེ་
ལེགས་རྒྱལ་མཚན་ནས་ཀྱང་ཁྲི་ཆེན་བསྟན་པའི་ཉི་མ་གཙོས་མཚན་ཞབས་པ་
མང་པོ་དང་ཆབས་ཅིག་ཏུ་བཀའ་པོད་ལྔ་དང་རིག་གནས་རབ་འབྱམས་ལ་
གསན་སྦྱོང་མཐིལ་ཕྱིན་པ་མཛད། དེའི་སྐབས་དཔལ་མགོན་ཞལ་བཞི་བའི་
གཟིགས་སྣང་མངོན་ སུམ་ བྱུང་། ཁྲི་ཤོར་རྒྱལ་མོ། ལྷ་ཆེན་ཚངས་ པ།
རྨ་རྒྱལ་སྦོམ་ར་སོགས་ཀྱིས་ཞལ་དངོས་བསྟན་ནས་འཕྲིན་ལས་བསྒྲུབས་ཤིང་།
གུས་པས་གནས་འདི་སྐྱོང་བའི་གཡར་དམ་ཕུལ། ཤེལ་ལུང་བཞུགས་ཁྲིའི་
ཨུགེར་ལྕང་སྐྱ་རིན་པོ་ཆེ་ངག་དབང་བློ་བཟང་ཆོས་ལྡན། ཀུན་གཟིགས་
བསྐལ་བཟང་རྒྱ་མཚོ་ལན་གཉིས། ཀུན་མཁྱེན་དཀོན་མཆོག་འཇིགས་མེད་
དབང་པོ། ཁྲི་ཆེན་འཇིགས་མེད་རིག་པའི་སེངྒེ། དབལ་མིང་པཎྜི་ཏ་
སོགས་སངས་རྒྱས་དངོས་དང་འདྲ་བའི་དམ་པ་མང་པོས་ཞབས་ཀྱིས་བཅགས་
ཤིང་བྱིན་གྱིས་བརླབས་པས་ཡུལ་གྲུ་ཀུན་ལ་བདེ་སྐྱིད་ཀྱི་དཔལ་ཕུན་སུམ་ཚོགས་
པ་བྱུང་། བསྟན་འཛིན་ཝང་གི་བློན་ཆེན་ཨལ་དར་ཧོ་ཁོ་ཆི་ཟེར་བ་འབྲོག་སྡེ་
མང་པོའི་མགོ་དཔོན་ བྱས་ནས་འབའ་གཞུང་ སྟོད་སྨད་ཀུན་ གྱི་ས་བཟུང་།
དེའི་སྐབས་ཁོའི་དཔའ་རྩལ་ལ་སྐྲག་ནས་ཧོར་སྦྲ་ནག་རུ་ སྡེ་གཅིག་ཀྱང་ཉེ་
འཁོར་ དུ་ འབབ་ མི་ ཐུབ་ ལ། ་ ཁོ་ ཤི་ རྗེས།
འབའ་ཡི་སྟག་རྒན་ཤི་ནས། །སྐམ་པའི་ཧྭ་མོ་ཕྱེས་སོང་། །ཞེས་ཧོར་སྦྲ་



：496: མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ནག་པ་ རེབ་ གོང༌ ཕྱོགས་ ཀྱི་འབྲོག་ སྡེ་ མང་ པོ་ གྲོག་ ཚང་བརྡོལ་ བ་ བཞིན།
མཐའ་སྨུག བྱ་དར། འབའི་གཞུང་སྟོད་སྨད་སོགས་སུ་ཡོང་ནས་བཙན་
ཤུགས་ཀྱིས་ས་བཟུང་། དེར་བརྟེན་ཧོར་སོག་ལོ་མང་པོར་འཁྲུབ། ལཱ་མོའི་
ལྷ་སྡེ་དང་ཆིང་ཝང་གི་རུ་སྡེ་ཟླ་སྒྲིལ་དུ་ཡོད་པ་བཙན་གཏོར་བཏང་། ཧོར་
མ་གིས་མདའ་བཞི་དང་། ཚ་ཀན་ཀོ མོན་ ཧན་ གྱི་སྒར་གཞི་སོགས་
འཕྲོག་བཅོམ་རྒོལ་གཏོར་བྱས། ཡུལ་ཕྱོགས་འདིར་འཁོད་ཀྱི་རུ་སྡེ་རྣམས་
ཡུལ་ཕུད་ནས་གཞན་དུ་བསྐྱོད་དགོས་བྱུང་། དེར་བརྟེན་དགོན་སྡེ་ཆེ་ཕྲ་
རྣམས་ཀྱང་རང་སྡེ་སོ་སོའི་རྗེས་བསྙེགས་ནས་གཞན་དུ་སྤར། ཞབས་དྲུང་
དཀར་པོའི་ལྷ་སྡེ་མདའ་ཚན་ཚོ་བ་བདུན། བེ་ལི་ཚང་། མ་ཕྱག་དགོན།
ལཱ་མོའི་སྒར་གཞུང་ཁམས་གསུམ་ཕྱོགས་ལས་རྣམ་རྒྱལ་བཅས་ མཚོ་སྔོན་ཆུ་
འགག་གཞུང་དཀར་ཐང་མར་ཁུའི་མཚོ་མོར་ལུ་སྡེ་ཆགས་ནས་ད་ལྟའི་བར་ཕུན་
སུམ་ཚོགས་པའི་འཚོ་བ་རོལ་བཞིན་པ་འདིའོ། ། དུས་རབས་བཅོ་བརྒྱུད་
པའི་ལོ་རབས་བཞི་པའི་ཡས་མས་སུ་མང་ར་སྟོད་སྨད་དུ་ཐར་ཡུལ་ཚོ་གསུམ་ཀ་
བརྒྱ་གདའ་ཚང་སོགས་ ཀྱི་རུ་ སྡེ་མང་བོས་ས་བཟུང་། དེའི་ རྗེས་སྤྱི་ལོ
1885སྟེ་རབ་བྱུང་བཅོ་ལྔ་བའི་བགྲང་བྱ་བཅུ་དགུ་ཤིང་བྱ་ལོར་ལཱ་མོ་ཞབས་
དྲུང་དཀར་པོ་སྐུ་ཕྲེང་བདུན་པ་ད་གེ་འདུན་བསྟན་འཛིན་ནོར་བུ་དཔལ་བཟང་
པོ་དགུང་ལོ་བཅུ་གསུམ་སྟེང་ཁོང་དང་ཡོངས་འཛིན་དམ་པ་ཤེས་རབ་རྒྱ་མཚོ།
ཕྱག་མཛོད་བཟོད་ པ་ རྒྱ་ མཚོ་ སོགས་ ཆེད་གཉེར་ གྱིས་ བྱ་ཁོག མང་ར།
འབའ་གཞུ༌ རྣམས་ ཀྱི་ ས་ ཁུལ་ སོ་ སོ་ལ ཕེབས་ ནས་ ཞིག་ གཟིགས་ དང་།
ཁྱད་པར་དུ་ཤེལ་ལུང་བཞུགས་ཁྲི་གོང་མར་ཕེབས་སྐབས། གུང་བའི་བླ་མ་
ཟེར་བས་ས་འདི་སྔོན་ཁྱོད་ཀྱི་བཞུགས་གནས་ཡིན། ཕར་ཁའི་ངོས་འདི་ན་



ཀོས་ནན་ཡར་ཤུལ་དགོན་རྣམ་དག་ཁྲིམས་ལྡན་གླིང༌།
་ 497 .
གལ་ཆུའི་ཤུལ་ཙམ་ཡོད་ཀྱང་ད་ལྟ་ཆུ་སྐམ་ནས་མེད་ཞུས་པར། དེ་བདེན་
ཆུཡང་ཡོད་ངེས་པས་གསོལ་དཔོན་སྦྱིན་པ་ལ་ཁྱོད་སོང་ལ་ཆུ་ཞིག་ཁྱེར་ཤོག་
གསུངས་པ་ལྟར། ཆུ་སྣོད་གང་བླངས་ནས་ཁྱེར་འོངས་པ་ལ། དེར་འཁོད་
རྣམས་ཡ་མཚན་པར་གྱུར། ཀླུ་ཚང་། ཀ་བརྒྱ་གདའ་ཚང་སོགས་ལའང་
ཕེབས་བཞེད་གནང་། ཕྱིར་གདན་ས་བདེ་ཆེན་སོགས་ལ་ཕེབས་འཕྲལ།
ལཱ་མོའི་རང་ས་མང་འབའ་བྱ་ཁོག རབ་འོག་སོགས་ན་ཞིང་ས་གཤིན་པོ་
མང་དུ་ཡོད་པར། སྣང་རའི་གྲོང་སོ་སོ། བ་ཡན། ཁ་སྒང་། གཅན་
ཚ་ཉིན་སྲིབ་སོགས་ནས་ཚ་ཀན་ཧུ་ཐོག་ཐུའི་ཞིང་བ་ལྷ་ སྡེར་མང་འབའ་བྱ་
གསུམ་གང་མོས་ནས་གཞི་འཛིན་འདོད་ན་ཞིང་ས་སྤྲད་ཆོག་ཅེས་བསྒྲགས་པར་
བརྟེན། དུས་ཡུན་ཐུང་ངུ་ཞིག་ལ་ལྷ་སྡེ་ཞིང་བ་སྟོང་རུར་ཉེ་བས་གཞི་བཟུང་།
ལཱ་མོ་གོང་ས་རིན་པོ་ཆེ་ལན་དུ་མར་མང་ར་སོགས་སུ་བསྐྱོད་ནས་བྱ་མདོའི་ཚ་རྔ་
དགོན་དང་། ཐོ་ལེའི་དགོན་གསར་འདེབས་མཛད། ཀ་བརྒྱའི་སྤྱི་བ་ལ་
བཅའ་ཡིག་གནང་། སྐབས་དེར་བསྐྲུན་པའི་ཞིང་བ་ད་ལྟ་ སྟོང་རུ་གསུམ་
ལྷག་པས་འདོད་རྒུའི་འབྱོར་པ་ཕུན་སུམ་ཚོགས་པར་ལོངས་སྤྱོད་བཞིན་པ་མིག་
སྔར་གསལ་ལོ། །
དེ་ཡང་གཉིས་པ་ཐར་ཤུལ་དགོན་ཅི་ལྟར་ཆགས་པའི་ཚུལ་དང་སྐུ་ཕྲེང་
རིམ་བྱོན་ལ། སྔོན་མཁས་གྲུབ་གཉིས་འཛོམས་ཀྱི་སྐྱེས་མཆོག་དམ་པ་ཐར་
ཤུལ་ཆོས་སྐྱོང་རྒྱ་མཚོ་ཞེས་པ་ཆུང་ངུའི་དུས་ནས་བག་ཆགས་རང་སྟོབས་ཀྱིས་
སད་དེ། ཡུལ་དབུས་སུ་ཕེབས་ཏེ་དཔལ་ལྡན་འབྲས་སྤུངས་སྒོ་མང་གྲྭ་ཚང་
དུ་མདོ་སྔགས་རིག་གནས་རབ་འབྱམས་ལ་སྦྱངས་པས་མཁས་གྲགས་ཀྱི་སྙན་པ་
རྒྱས། མདོ་ སྨད་ དུ་བྱོན་ནས་ལཱ་ མོ་ བློ བཟང་ བསྟན་ པའི་ རྒྱལ་ མཚན།



： 498་ མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།__
སུམ་གྷ་ཡེ་ཤེས་དཔལ་འབྱོར། ཁྲི་རྒྱ་ནག་པ་བློ་བཟང་བསྟན་པའི་ཉི་མ།
ཞྭ་དམར་ངག་དབང་འཕྲིན་ལས་སོགས་མཁས་གྲུབ་གཉིས་འཛོམས་ཀྱི་སྐྱེས་
མཆོག་ནམ་མཁའི་སྐར་ཚོགས་ལྟ་བུ་ལ་དབང་ལུང་བཤད་ཁྲིད་མན་ངག་བདུད་
རྩིའི་ཆོས་ རྒྱུན་ མང་དུ་སྤེལ། བརྩམས་ཆོས་ཀྱི་ སྐོར་བླ་མཆོད་ཁྲིད་ཡིག
འཇིགས་བྱེད་བསྐྱེད་རྫོགས། འཇམ་དབྱངས་ཆོས་སྐོར་གྱི་རྗེས་ཆོག་སོགས་
ཚད་ལྡན་བཀའ་རྩོམ་མང་དུ་ཡོད། སྐུ་ཚེ་སྨད་དུ་བྲག་དཀར་སྤྲེལ་རྫོང་།
ནགས་རྡོ་རྫོང་། འབའ་ཡི་གད་པ་གཡང་ར་སོགས་སུ་ལམ་རིམ་བློ་སྦྱོང་དང་
བསྐྱེད་རྫོགས་སོགས་ཐུགས་དམ་ཉམས་བཞེས་མཐིལ་ཕྱིན་མཛད། འབའ་
གཞུང་དང་མང་ར་སོགས་སུ་ཐར་ཤུལ་དགོན་གུར་སྒར་གསར་འདེབས་གནང་
སྟེ་རྒྱུན་བཞུགས་མཛད་ནས་ འཁོར་ལོ་ གསུམ་ གྱི་བྱ་བ་རླབས་ཆེན་མཛད།
དེའི་སྤྲུལ་སྐུ་མང་རའི་ཐར་ཤུལ་སྐོར་བར་འཁྲུངས། ཁྲི་ཆེན་བསྟན་པའི་ཉི་
མ་ཐར་ཤུལ་དགོན་ལ་གདན་དྲངས་ནས་སྤྲུལ་པའི་སྐུ་ལ་རབ་བྱུང་དགེ་ཚུལ་
སོགས་སྒྲུབ། བློ་བཟང་ཆོས་ཀྱི་གྲགས་པ་ཞེས་མཚན་གསོལ། གཞོན་དུས་
ནས་གསེར་གླིང་པ་ཆོས་ཀྱི་གྲགས་པའི་སྐྱེ་བ་དྲན་གསལ་བྱུང་ཟེར། བླ་བྲང་
བཀྲ་ཤིས་འཁྱིལ་དུ་ཐུགས་གཉེར་གནང་། དགུང་ལོ་བཅུ་བདུན་སྟེང་འབྲུམ་
ནད་ཀྱིས་གཤེགས། དེའི་སྤྲུལ་སྐུ་ཐར་ཤུལ་ངག་དབང་ཆོས་འཕེལ་ནི་མཚོ་
སྔོན་སོག་རིགས་སུ་འཁྲུངས། དབུས་སུ་ཕེབས་ནས་སློབ་གཉེར་གནང་།
སྨད་རྒྱུད་གྲྭ་ཚང་འགྲིམས། མདོ་སྨད་དུ་ཕེབས་ནས་ལཱ་མོ་བདེ་ཆེན་དགོན་
གྱི་མཁན་ཁྲིར་རྒྱུན་རིང་བཞུགས། འབའ་ཡི་ཆུ་ནག་བེ་ངུར་ཟེར་བར་དགོན་
པ་བསྐྱངས། འཇིགས་བྱེད་རྩ་སྔགས་དུང་ཕྱུར་གསུངས་ནས་ཐུགས་དམ་
ཉམས་བཞེས་ལ་རྩེ་གཅིག་ཏུ་གཞོལ། འདིའི་སྐུ་ཚེའི་མཇུག་ ཏུ་ ཐར་ཤུལ་



ཀོས་ནན་ཐར་ཤུལ་དགོན་རྣམ་དག་ཁྲིམས་ལྡན་གླིང་། ·499 ，
དགོན་གྱི་གུར་སྒར་རེ་ཞིབ་ བསྡུས་ཏེ། དགེ་འདུན་པ་རྣམས་རང་ཡུལ་དུ་
ཕྱིན་ཏེ་ཁྱིམ་ནས་ལོགས་སུ་གུར་སོགས་ཕུབ་ནས་ཐུགས་མཐུན་ཁྲིམས་གཙང་
ངོས་དགེ་སྦྱོར་ལ་འདྲིས་པར་བྱས་ཤིང་། སྤྱི་བའི་ཆོས་ཐོག་རྣམས་ཀྱང་མ་
ཉམས་པར་བསྐྱངས་སོ། ། སྐབས་ཤིག་རྙེ་དགོན་བཤད་སྒྲུབ་དགེ་འཕེལ་
གླིང་ནི་རྙེ་གོང་མ་བློ་བཟང་ཆོས་ཀྱི་ཉི་མས་གསར་འདེབས་མཛད། དེ་ལ་རྭ་
རྒྱུ་ནས་དགེ་བའི་བཤེས་གཉེན་ཆེན་པོ་༧བྱམས་པ་བཟང་པོ་དགེ་རྒན་དུ་གདན་
དྲངས། དམ་པ་དེའི་དྲུང་དུ་ཐར་ཤུལ་སྤྱི་བའི་གྲྭ་པ་རྣམས་ནས་མདོ་སྔགས་
ཀྱི་ཟབ་ཆོས་མང་དུ་ཉན་ནས་ཐོས་བསམ་ཉམས་བཞེས་མཛད། མཇུག་
མཐར་བླ་མས་ཁྱེད་རྣམས་ཁྲིམས་གཙང་ཐུགས་མཐུན་པའི་སྤྱི་བ་བཟང་ཤོས་
ཡིན་སྟབས། བསླབ་པ་ཡོངས་སྦྱོང་གཞི་གསུམ་གྱི་ལག་ལེན་ངོས་གཙང་རེ་
བཙུགས་ན། མི་རིང་བར་དགེ་འདུན་གྱི་སྡེ་ཞིག་ཆགས་ངེས་གསུངས་ཏེ་
དབྱར་གནས་སོགས་བཙུགས་སོ། ། ཕྱིས་སུ་རྗེ་བཙུན་འཇིགས་མེད་འཕྲིན་
ལས་རྒྱ་མཚོ་དཔལ་བཟང་པོ་དེ་ཉིད་ཀྱིས་ལཱ་མོའི་ཡོངས་འཛིན་རིན་པོ་ཆེ་བློ་
བཟང་མཁས་གྲུབ་རྒྱ་མཚོ་ལགས་ལ་ཁྱེད་ཀྱིས་ཝཱ་མོ་གོང་ས་མཆོག་གི་ཐུགས་
སྨོན་ལྟར། མང་རའི་ཤེལ་ལུང་གོང་མར་དགོན་པ་ཐོབ། མཚན“ རྣམ་
དག་ཁྲིམས་ལྡན་གླིང”ཞེས་བསྔགས་གསུངས། དེར་བརྟེན་སྤྱི་ལོ1935སྟེ་
རབ་བྱུང་བཅུ་དྲུག་པའི་ཉག་མ་དགུ་བ་ཤིང་མོ་ཕག་གི་ལོར་བཞུགས་ཁྲི་གོང་
མའི་ཇ་མ་རྟ་རྨིག་མར་སྔོན་སྤྱི་ཐར་ཤུལ་སྤྱི་བའི་གྲྭ་པ་རྣམས་གྲྭ་རྒྱུན་ཐོག་མ་བྱས་
ནས་མང་ཡུལ་རྣམ་དག་ཁྲིམས་ལྡན་གླིང་གི་གཞི་བཏིངས། ཞོར་ལ་འདེབས་
པ་པོའི་ལོ་རྒྱུས་མདོ་ཙམ་བརྗོད་ན། སྤྱིར་བོད་ཀྱི་རུས་ཆེན་བཞི་ལས་ལྡོང་
རིས།ས་དངོས་མ་ཉམས་པ་ལྡོང་སྐོར་ཟེར་བའི་རུ་སྡེ་ཞིག་ཡོད། དེ་ན་མཐོ་



· 500 ·
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
རིས་ཡོན་ཏན་བདུན་ལྡན་གྱི་སྐྱེས་བུ་ལྡོང་སངས་རྒྱས་སྐྱབས་སམ། གཅེས་
མིང་ལ་སངས་ཁོ་ཟེར་བ་མཆོག་གསུམ་ལ་དད་གུས་དང་། ལས་འབྲས་ལ་
བརྩི་འཇོག་ཆེ་བ། རྣམ་དཀར་གྱི་ལས་ལ་བརྩོན་པ་ཞིག་ཡོད་པ་དེ་དང་།
ཡུམ་སྒྲོལ་རིས་བྱ་བ་བུད་མེད་ཕལ་བའི་སྐྱོན་དང་བྲལ་ཞིང་། ངོ་ཚ་ཁྲེལ་ཡོད་
ཀྱི་གོས་དང་ལྡན་པ། འཕགས་མ་སྒྲོལ་མ་ཡི་དམ་དུ་བྱེད་པ་དེ་གཉིས་ཀྱི་སྲས་
སུ། སྤྱི་ལོ1908དེ་རབ་བྱུང་བཅོ་ལྔ་པའི་བགྲང་བྱ་ཉི་ཤར་འབྲུག་གི་དུས་
ཚོད་དགེ་བར་སྐུ་འཁྲུངས། ལྡོང་མཁན་པོ་ཚང་ལ་བུ་ཞིག་བཙས་པའི་སྙན་
སྒྲོན་ཞུས་པར། འོ་དེ་བཟང་། གོང་མ་ཞོན་ཐོང་རྒྱལ་པོ་ཁྲི་འདོན་གྱི་
གཏམ་ཐོས་མ་ཐག་ཡིན་པས་མིང་ལ་འཇམ་དབྱངས་ཐོགས་གསུངས། སྐད་
ཆ་སྨྲ་ཤེས་ཙམ་ནས་ང་སོག་སྐོར་གནམ་ལ་ཚང་གི་ཡིན་ཟེར་བ་དང་། ཡོངས་
འཛིན་གོང་མའི་ཉེར་སྤྱོད་རྣམས་ངོས་འཛིན་གནང་བ་སོགས་ངོ་མཚར་བའི་
མཛད་པ་མང་པོ་བརྗོད་དུ་ཡོད། དགུང་ལོ་དྲུག་གི་སྟེང༌། དགོན་གསར་
རྣམ་རྒྱལ་གླིང་དུ་ཕེབས་ནས་ཁུ་བོ་ར་རྫི་རིན་པོ་ཆེའི་དྲུང་དུ་སྐུ་མཆེད་སྒོ་མང་
སྤྲུལ་སྐུ་དང་ལྷན་བཞུགས་མཛད། ཡི་གེ་དཀར་ན་ག་དང་འཕྲད་ཀློག་སྦྱོར་
ཚུལ་སོགས་མ་འགྱངས་པར་བྱང་ཆུབ་པ་བྱུང་། ཐོག་མར་གདན་ས་དེ་གར་
ཞབས་སོར་བཀོད་པའི་ཚེ། གང་སྣང་འཇའ་ཚོན་དང་། འོད་ཀྱི་རང་
བཞིན་དུ་གཟིགས་པ་ཞིག་སང་གི་ཉིན་གུང་བར་མ་བསྡུས་གསུངས། དགུང་
ལོ་བརྒྱད་ཀྱི་སྟེང་། ༧ལ་མོ་གོང་ས་མཆོག་གིས་ཁོང་གི་ཡོངས་འཛིན་གྱི་ཡང་
སྲིད་དུ་ངོས་འཛིན་གནང་། འདིར་ཡོངས་འཛིན་གོང་མ་ཤེས་རབ་རྒྱ་མཚོ་
མཆོག་གི་མཛད་པ་འཕྲིན་ལས་མང་པོ་ཞིག་བརྗོད་དུ་ཡོད་མོད་ཡི་གེ་མང་བར་
དོགས་ནས་འབྲི་བར་མ་སྤོབས། ལོ་དེའི་ཟླ་བརྒྱད་པའི་ཚེས་ བཅོ་ལྔ་ལ་



ཀོས་ནན་ཐར་ཤུལ་དགོན་རྣམ་དག་ཁྲིམས་ལྡན་གླིང་ ་ 501 ་
དཀར་ཐང་མར་ཁུའི་མཚོ་མོར་ཡོངས་འཛིན་གོང་མའི་ཁྲི་ལ་ཞབས་ཀྱི་པདྨོ་ཉེ་
བར་བཀོད། བདེ་ཆེན་བླ་སྤྱི་གཞུང་གསུམ་འབྲེལ་ཡོད་ལྷ་སྡེ་ནས་འབུལ་ནོར་
ལེགས་པར་བསྟབས། ཕྱིར་རང་དགོན་དུ་ཕེབས། བརྟན་མཁས་ཀྱི་ཡོན་
ཏན་གཉིས་དང་ལྡན་པའི་ལྡོང་མཁན་པོ་རིན་པོ་ཆེ་ལས་གཅེན་སྒོ་མང་ཚང་
དང་ལྷན་དུ་བར་མ་རབ་བྱུང་དང་། ཚིག་སྔ་མ་དགེ་ཚུལ་གྱི་སྡོམ་པ་ལེགས་
པར་མནོས།: མཚན་ལ་བློ་བཟང་མཁས་གྲུབ་རྒྱ་མཚོ་ཞེས་གསོལ། རྗེ་ངག་
དབང་བསྟན་པའི་ཉི་མའི་དྲུང་དུ་གཅེན་སྒོ་མང་ཚང་དང་ལྷན་དུ་དཔེ་འཛིན་
སྐྱོར་སྦྱངས་རྒྱུན་རིང་མཛད་དེ་ཆོ་ག་ཆོས་སྤྱོད་ཀྱི་སྐོར་དང་། རྒྱན་འཇུག་
འཇིགས་མེད་དབང་པོའི་ཆོས་ཀྱི་རྣམ་ གྲངས་ སོགས་ཐུགས་འཛིན་ གནང་།
ཁུ་བོ་རྗེ་ངག་དབང་བསྟན་པའི་དྲུང་དུ་ཉིན་རེ་བཞིན་སྲད་རྣམ་བླ་མཆོད་
གནས་བཅུ་སོགས་དང་། རྗེ་གསེར་ཁང་པའི་མཆོད་པའི་འདོན་སྒྲིག་ལྟར་
ཕྱག་དང་མཎྜལ་མཆོད་གཟུངས་ཡན་ལག་བདུན་པ་སོགས་དང་སྦྲགས་ནས་ཆུ་
མཆོད་ཏིང་ཕོར་ལྔ་བརྒྱ་རེ་ཆག་མེད་གནང་བ་སོགས། སྐུ་ན་ཕྲ་མོའི་དུས་
ནས་བཟུང་། དགེ་སྦྱོར་ལ་ངང་གིས་འཇུག་པ་འདི་ལྟ་བུའང་ཕལ་པའི་བློ་
ཡུལ་ལས་འདས། སྙན་བརྒྱུད་མན་ངག་རྒྱ་མཚོའི་གཏེར་མཛོད་ཁྲི་ཀའི་ཨ་
ལགས་ཕུན་ཚོགས་རྡོ་རྗེ་འཆང་ལས་སྔ་ཕྱིར་བདེ་གསང་འཇིགས་གསུམ། རྡོ་
རྗེ་ཕྲེང་བ།. མགོན་བཀའ་བཅུ་གསུམ་སོགས་བཀའ་ཆོས་མང་དུ་གསན།
དགུང་ལོ་བཅུ་དྲུག་སྟེང་། ལཱ་མོའི་གདན་ས་བདེ་ཆེན་ཆོས་འཁོར་གླིང་དུ་
ཚོགས་ཞུགས་གནང་། གོང་ས་མཆོག་གི་བཀའ་ལྟར་འཚོ་བ་ཞབས་ཏོག་སྒོར་
གཞུང་ནས་སྒྲུབ་རྒྱུ་དང་། བཞུགས་གནས་དགེ་མཚན་འོད་འབར་ཆོས་ཀྱི་ཕོ་
བྲང་ལ་སྤོར་རྒྱུའི་ཞལ་བཀོད་ལྟར་དེར་བཞུགས། ཡོངས་སུ་དགེ་བའི་བཤེས་



， 502 ，
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
བབས་པའི་ ས་ལ་
གཉེན་ཞྭ་ཁྲའི་ལྷ་རམས་པ་བློ་བཟང་དགེ་འདུན་ཚང་མཚན་ཉིད་དགེ་རྒན་དུ་
བསྟེན། བསྡུས་གྲྭ་བློ་རྟགས། ས་ལམ་སོགས་ཀྱི་དཔེ་ཁྲིད་རྒྱུན་རིང་གསན།
སྐབས་ གང་ ཡོད་ལ་ ལཉྫ་ སོགས་ ཡི་ རིགས་ སྣ་ ཚོགས་འབྲི་ཚུལ་བསླབས་
དབྱར་ཆོས་ནས་གོང་ས་མཆོག་གི་ཚ་བོ་སེ་ཏན་ མཁན་སྤྲུལ་དང་ ཁོང་རྣམ་
གཉིས་ནས་ཚོགས་་ གླེང་སྤྲོ་སེང་ངེ་བ་ བཏང་ བས་ དེར་བཞུགས་ ཀུན་ ཀྱིས་
བསྔགས་བརྗོད་ཀྱི་མེ་ཏོག་འཐོར་བར་གྱུར། མཛོད་དགེའི་ཚུལ་ཁྲིམས་རིན་
པོ་ཆེ་ ལས་ རྭ་ བསྡུས་ དང་། སུམ་ རྟགས་ སོགས་ ཀྱི་ དཔེ་ ཁྲིད་ གསན།
དགུང་ལོ་བཅུ་བདུན་སྟེང་། མགུར་རྣམ་རྒྱལ་གླིང་དུ༧/གོང་ས་མཆོག་གི་
མདུན་ནས་སྐྱིད་ཤོད་གསུང་འབུམ་དང་། ལྕང་སྐྱ་རོལ་བའི་རྡོ་རྗེའི་གསུང་
འབུམ། ཇོ་ ལུགས་ སྒྲོལ་ མ་ ཉེར་ གཅིག་ གི་ རྗེས་ གནང་ བཅས་ གསན།
གཅེན་སྒོ་མང་ཚང་གཤེགས་པས་རང་ཡུལ་དུ་ཕེབས་དགོས་བྱུང་། གདུང་
རུས་ལ་མཇལ་བའི་རྐྱེན་བྱས་ཏེ། མདོ་སྔགས་ཀྱི་གཞུང་ལ་སྦྱངས་པ་མཐར་
ཕྱིན་པ་ཞིག་བྱའོ་སྙམ་པ་ཐུགས་ལ་འཁྲུངས་ཏེ། བླ་བྲང་ལ་ ཕེབས་རྒྱུའི་
སེམས་ཐག་བཅད། ཆུ་སྟོད་ཟླ་བར་སྐུ་འབུམ་དང་བྱ་ཁྱུང་བརྒྱུད་དེ་བླ་བྲང་
བཀྲ་ཤིས་འཁྱིལ་དུ་ཕེབས། གཞུང་བརྒྱ་སྨྲ་བའི་དབང་པོ་བསང་ཁོག་ཐབས་
མཁས་ཚང་དགེ་རྒན་དུ་བསྟེན། ཁྲུམས་སྟོད་ཟླ་བའི་ཚེས་བཅོ་ལྔའི་ཉིན།
རྨད་བྱུང་ཐོས་བསམ་ནོར་བུའི་གླིང་གི་ཆོས་གྲྭར་ཞུགས་ཏེ། ལུང་རིགས་སྨྲ་
བ་རྣམས་དང་ལྷན་དུ། འཇམ་མགོན་རྒྱལ་བ་གཉིས་པ་ཡབ་སྲས་སོགས་རྒྱ་
བོད་མཁས་གྲུབ་དམ་པ་རྣམས་ཀྱི་གཞུང་ལུགས་དུ་མ་དང་། ཁྱད་པར་དུ་
ཀུན་མཁྱེན་བླ་མ་ཡབ་སྲས་ཀྱི་ཡིག་ཆ་སྐབས་སུ་གང་བབས་ཀྱི་ཐལ་ཕྲེང་ཟུར་
བཀོད་སོགས་དཔེ་འཛིན་གཤར་སྦྱང་དང་། མཛུབ་ཁྲིད་སོགས་ལ་ཉིན་



ཀོས་ནན་ཐར་ཤུལ་དགོན་རྣམ་དག་ཁྲིམས་ལྡན་གླིང་།
：503.
མཚན་ཁོར་མོ་ཡུག་ ཏུ་ གུས་རྟག་བརྩོན་པ་ཆུ་བོའི་རྒྱུན་བཞིན་མཛད་པས།
རིང་བོར་མ་ཐོགས་ པར་ ཕུལ་ དུ་ བྱུང་བའི་ མཁྱེན་རབ་ ཀྱི་ ཀློང་ བརྡོལ་ ཏེ།
འཁོར་ལོ་གསུམ་གྱི་དགོངས་དོན་མཐའ་དག་བྱང་ཆུབ་ལམ་གྱི་རིམ་པའི་ཉམས་
ལེན་གྱི་མན་ངག་ཁོ་ནར་གཟིགས་ཤིང༌། རང་གཞན་གྱི་གྲུབ་པའི་མཐའ་རྒྱུ་
མཚོ་ལྟ་བུའི་ཕ་རོལ་ཏུ་སོན་ཏེ། བཀའ་པོད་ལྔའི་དགོངས་དོན་ནོར་བུའི་
མཛོད་ལ་ཅི་དགར་དབང་མཛད་དོ། ། ལྷག་པར་འཇམ་མགོན་བསྟན་པའི་
གསལ་བྱེད་རྗེ་འཇིགས་མེད་འཕྲིན་ལས་རྒྱུ་མཚོ་དཔལ་བཟང་པོ་ལས། སྤྱི་
ཟུར་གྱི་དབང་རྗེས་གནང་། ཁྲིད་བཤད་ལུང་མན་ངག་གི་རིམ་པ་མཐའ་
དག་བུམ་པ་གང་བྱོའི་ཚུལ་དུ་རྫོགས་པར་གསན། དགེ་རྒན་རིན་པོ་ཆེ་ལས་
སྐབས་བབས་ཀྱི་དཔེ་ཁྲིད་ཆག་མེད་མཛད། ལོ་རེ་བཞིན་ཁོང་རྡོ་རྗེ་འཆང་
བླ་ཁོ་རིན་པོ་ཆེར་ལོ་སར་གྱི་ལེགས་སྐྱེས་འབུལ་བ་དང་ཆབས་ཅིག་ལོ་གཅིག་གི་
བཀའ་ཆོས་ཀྱི་སྙན་གསན་ཕུལ་ཏེ་བཀའ་ཆོས་ལ་ཆག་མེད་མཛད། གྲུབ་རྩ།
རིན་ཕྲེང་། མདོ་རྒྱུན། རྒྱུད་བླ་རྩ་ ཤེས། བསྡུས་གྲྭའི་མཐའ་དཔྱོད་
རྣམས་བློ་འཛིན་གནང་། བསེ་བསྡུས་ཚོགས་རྒྱུགས་ལ་ཕུལ། གཞུང་
ལུགས་རབ་འབྱམས་སྨྲ་བ་རྗེ་ཐབས་མཁས་རྒྱ་མཚོ་ལས། བསྡུས་གྲྭ་བློ་རྟགས།
སྡེ་བདུན། རིགས་རྒྱན་ཐར་ལམ་གསལ་བྱེད། ཊིཀ་ཆེན་སོགས་ཚད་མའི་
སྐོར་ལན་དུ་མར་གསན། མེ་ཡོས་ལ། ལཱ་མོ་གོང་ས་ལྷ་མིའི་གཙུག་ནོར་
མཆོག་བླ་བྲང་དུ་ཕེབས། བླ་ཁོ་རྡོ་རྗེ་འཆང་ལས་བཀའ་ཆོས་མང་དུ་གསན།
ཡོངས་འཛིན་ སྤྲུལ་ བའི་སྐུར་ སློབ་ གཉེར་ ལ་ བསྐུལ་བའི་བསླབ་ སྟོན་ དང་།
བཞུགས་གནས་ཀྱི་ཁང་བ་བཅའ་ལས་ཉུང་ཤས་བཅོས་སྒྲིག་གནང་མཛད་དེ་
ཕྱིར་ཕེབས་སོ། ། སྟོན་བླ་ཁོ་རྡོ་རྗེ་འཆང་བདེ་ཆེན་ཕྱོགས་སུ་ཕེབས་སྐབས་



• 504
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ཡོངས་འཛིན་སྤྲུལ་བའི་སྐུ་དང་། ཁོང་གི་དགེ་རྒན་སོགས་ཞབས་ཞུར་ཁྲིད།
རྗེ་གསེར་ཁང་པའི་བཞུགས་གནས་བརྒྱུད། དེར་ལམ་རིམ་ཆེན་མོའི་བཤད་
ལུང་གི་དབུ་བཙུགས། སྐུའི་གམ་བཅར་བ་སངས་རྒྱས་དང་ཡོངས་འཛིན་
སྤྲུལ་བའི་སྐུ་རྣམ་གཉིས་ནས་དམ་བཅའ་ཚུགས། ༧ཁོང་རྡོ་རྗེ་འཆང་ནས་
ཡོངས་འཛིན་སྤྲུལ་པའི་སྐུ་ལ་ རྟོགས་གསལ་མང་དུ་འཕེན་གནང་མཛད་དེ་
ཐུགས་དགྱེས་པའི་གསུང་གླེང་མང་དུ་མཛད། འདི་ཕྱོགས་སུ་བཀའ་ཆོས་ཇི་
རྙེད་གནང་ བ་ ཐམས་ ཅད་གསན། རྗེ་གུང་ཐང་བློ་གྲོས་རིན་པོ་ཆེ་ལས།
གསེར་ཆོས་བཅུ་གསུམ་སོགས་ཟབ་ཆོས་མང་དུ་མནོས། ས་འབྲུག་ལོར།
དྲང་ངེས་ལེགས་བཤད་སྙིང་བོ། གསེར་འཕྲེང་། རྣམ་བཤད་སྙིང་བོའི་
རྒྱུན་སོགས་ལ་དཔེ་ཁྲིད་དཔེ་ལྟོས་གནང་། འདི་སྐབས་རིག་པའི་དབང་ཕྱུག་
ས་དཀར་ཚུལ་ཁྲིམས་རིན་པོ་ཆེའི་དྲུང་དུ་ཕར་ཕྱིན་དང་དབུ་མའི་སྐོར་གསན་
ཞིང༌། བླ་མ་རིན་པོ་ཆེ་ལས་ཁྲིད་བཤད་ལུང་གི་སྐོར་དང་། སྒྲུབ་ཐབས་
སྐོར་ ཕལ་ ཆེར་ ཞིག་ ཐུགས་ ཀྱི་ དཔལ་ བེའུར་ གཏམས། ས་ སྦྲུལ་ ལོར།
དཀྱིལ་འཁོར་རྒྱ་མཚོའི་མངའ་བདག་རྡོ་རྗེ་འཆང་ལས་བཀའ་རྒྱའི་སྐོར་གསན་
ཞིང་། བཞི་བའི་འཛིན་གྲྭ་གཏུགས་ལ་གཞུང་གི་དངོས་བསྟན་གྱི་དགེ་འདུན་
ཉི་ཤུ་བོ་རེ་རེའི་ང་ལ་དམིགས་པའི་རྟོག་བཅས་དཔྱོད་བཅས་ཀྱི་ཀུན་སྦྱོར་
དགུའི་དངོས་གཉེན་བསམ་གཏན་ས་དྲུག་གི་དངོས་སྐལ་གྱི་སྤངས་བྱའི་འཇིག་
ལྟའི་དམིགས་ཡུལ་ལ་སྐྱེ་འཕགས་གཉིས་ཡོད་པར་འདོད་པ་ལ་འཕགས་སེང་
གཉིས་མཐུན་མིན་སོགས་ལས་བརྩམས་ཏེ། དཔེ་དོན་གྱི་དགེ་འདུན་ཉི་ཤུའི་
ངོ་བོ་དང་ས་མཚམས་སྣང་བ་གཉིས་ཀྱི་གསུངས་ཚུལ་ལུང་རིགས་ཟུང་འབྲེལ་
གྱིས་བརྒལ་རྟོགས་གནང་བས། འཛིན་གྲྭ་གོང་འོག་བར་གསུམ་དལ་ཅག་



ཀོས་ནན་ཐར་ཤུལ་དགོན་རྣམ་དག་ཁྲིམས་ལྡན་གླིང༌། : 505 :
གེར་སྡོད་པ་བྱུང་ཞིང་། སྙན་པའི་གྲགས་པ་ཕྱོགས་ཀུན་ཏུ་ཁྱབ། པཎ་
ཆེན་ཡོངས་འཛིན་འཇིགས་མེད་རིན་པོ་ཆེ་ལ་ཆོས་འབྲེལ་ཞུས་ཤིང་། བཀའ་
ཆོས་ཀྱི་རྒྱུན་མང་པོ་ཞིག་གསན། ལྕགས་རྟ་ལོར། དགེ་རྒན་རྣམ་གཉིས་
ལས་དཔེ་ཁྲིད་གསན་ཞིང་། དབྱར་ཆོས་ནང་འཛིན་གྲྭ་གོང་མ་རྣམས་སུ་
རྟེན་འབྲེལ་ལ་དམ་བཅའ་གནང་། རིག་གྲྭར་རྟེན་འབྲེལ་གྱི་ཚོགས་གླེང་བྱས།
དེ་སྐབས་ལྔ་བ་སྐྱེ་མཆེད་ཡིན་ན། རང་གི་ཐུན་མོང་མ་ཡིན་པའི་བདག་
འབྲས་སུ་གྱུར་པའི་དྲུག་པ་རེག་པ་དང་མཚུངས་ལྡན་གྱི་གསུམ་པ་རྣམ་ཤེས་ལ་
དམིགས་པའི་ཉོན་མོངས་པའི་ས་མང་དྲུག་གི་དངོས་གཉེན་བསམ་གཏན་དྲུག་
གི་དངོས་ སྐལ་གྱི་སྤང་ས་བྱའི་འཇིག་ལྟའི་དམིགས་ཡུལ་ལ། སྐྱེ་འཕགས་
གཉིས་ཡོད་པའི་ཁྱབ་མ་ཁྱབ་སོགས་ལས་སྤྲོས་ཏེ་ཁྱབ་མཐའ་སྤྲོ་སེང་ངེ་བ་ལུང་
རིགས་སྨྲ་བའི་མཁས་པ་རྣམས་མགུ་བ་བསྐྱེད་པའི་སྐྱེས་སུ་ཕུལ། ལྕགས་ལུག་
ལོར་རིགས་དང་དཀྱིལ་འཁོར་སྤྲོ་བསྡུའི་བྱེད་པོ་ཁོང་རྡོ་རྗེ་འཆང་ལས། ལམ་
རིམ་བློ་སྦྱོང་སྐོར་དང་བཤད་ལུང་གི་རྒྱུན། དབང་རྗེས་གནང་སོགས་ཟླ་ཤས་
ལ་གསན། ལོ་འདིར་ཕར་ཕྱིན་སྐབས་དང་པོའི་མཇུག་དང༌། ལེགས་
བཤད་ སྙིང་ པོའི་ སེམས་ ཙམ་ སྐོར། དྲང༌ ངེས་ མཐའ་ དཔྱོད་ མཆན།
བཀའ་འགྲེལ་བཅས་ལ་དཔེ་ཁྲིད་དང་། སྐབས་ནམ་ཡོད་ལ་དཔེ་ལྟོས་སོགས་
ཀྱིས་དུས་འདའ་བར་མཛད་དོ། ། ཆུ་སྤྲེལ་ལོའི་ས་གའི་ཉ་ལ་ལཱ་མོ་མཁན་
ཆེན་རྡོ་རྗེ་འཆང་འཇིགས་མེད་འཕྲིན་ལས་རྒྱ་མཚོ་དཔལ་བཟང་པོས་མཁན་
སློབ་སྦྲགས་མ་གནང་སྟེ། དད་པའི་དགེ་འདུན་གྲངས་ཚང་བའི་དབུས་སུ་
རབ་བྱུང་དང་དགེ་ཚུལ་བསྐྱར་སྒྲུབ་ཐོག ངེས་པ་ལྔ་བྲལ་མངོན་གྱུར་བཅུ་
ཚང་བའི་ད་ཆོག་ཉེས་མེད་ཕུན་ཚོགས་ཀྱི་སྒོ་ནས་བསྙེན་རྫོགས་ཀྱི་དངོས་པོ་



• 506 ，
མཚོ་ལྷོ་ཁུལ་གྱི་ད་གོན་སྡེ་ཁག་གི་ལོ་རྒྱུས་སྙིང་བསྡུས།
ཡང་དག་པར་བཞེས་སོ། ། ལོ་འདིར་ཀུན་མཁྱེན་ཡོངས་འཛིན་རྗེ་གྲགས་པ་
རྒྱ་མཚོ་ལས་བརྒྱུད་སྟོང་བའི་བཤད་ལུང་མཆན་འགྲེལ་དང་། ཕར་ཕྱིན་གྱི་
ཁྲིད་གསན། ཕར་ཕྱིན་སྟོན་མོའི་གཏོང་སྒོའི་ཆེད་རང་ཡུལ་དུ་ཕྱིན་པའི་ལམ་
བར། དྷི ཚ་བཀྲ་ཤིས་འབྱུང་གནས་བརྒྱུད། དེར་ཆོས་གྲྭར་དམ་བཅའ་
བ་ལ་བཞུགས་གྲྭ་པ་སུམ་བརྒྱ་ལྷག་འདུས། གཞུང་ལུགས་རབ་འབྱམས་སྨྲ་བ་
བཅུ་ཕྲག་ལྷག་གིས་ནམ་གུང་པར་བཙད་ཀྱང་ཁས་ལེན་དམ་བཅའ་རི་རབ་ལྟར་
སོང་བས། ཁོ་བོ་རྣམས་གྲགས་འགུལ་མེད་པ་ཞིག་བཟོས་ཞེས་གདན་ས་དེ་
གའི་དགེ་བའི་བཤེས་གཉེན་ཁོང་ཨ་ཁུ་ཞོ་འཕང་ཚང་གིས་དངོས་སུ་གསུངས།
སླར་འཁོད་ནས༧ཁོང་རྡོ་རྗེ་འཆང་གི་དྲུང་དུ་མཇལ། ཁྱོད་ཀྱིས་དྷི་ཚ་ནས་
དམ་བཅའ་བཞག་པ་བཟང་ཞེས་ཐུགས་དགྱེས་པའི་གསུང་ཕེབས། བཀའ་
ཆོས་ཅི་རིགས་གསན། ཟུར་བཀོད་བསམ་གཟུགས་རྒྱས་འབྲིང་སོགས་དང་།
སྐབས་གཉིས་པའི་མཇུག བཞི་བའི་མཐའ་དཔྱོད་བསྡུས་དོན་རྣམས་བློ་ལ་
བྱང་བར་བཟུང་སྟེ་དཔེ་ཁྲིད་དཔེ་ལྟོས་སོགས་གནད་སྨིན་མཛད། འཛིན་
གྲྭར་གཏོང་སྒོ་གང་ལེགས་བཏང་། དབུ་མ་ལུང་རིགས་སྒྲོན་མེ་བློ་འཛིན་
དང་དབུ་མ་རྒྱུས་པ་ལ་དཔེ་ཁྲིད་ཞུས། ཕར་ཕྱིན་དམ་བཅའ་འཛིན་གྲྭ་བཅུ་
གཉིས་ལ་བཞག་སྟེ་ཚེ་རབས་ཀུན་ཏུ་འཇམ་མགོན་བླ་མའི་བསྟན་པ་དང་མཇལ་
བའི་ཐུགས་སྨོན་གནང་། ཆུ་བྱ་ལ་ཡབ་རྗེ་བླ་མ་རྡོ་རྗེ་འཆང་ནས་བཀའ་ཆོས་
ཀྱི་འཕྲོ་དགེ་ལྡན་སྙན་རྒྱུད་ཀྱི་མན་ངག་ཟབ་དགུ་མཐའ་དག་ ཕ་ནོར་བུ་ལ་
འབོགས་པ་ལྟར་དགྱེས་བཞིན་བཀའ་དྲིན་དུ་བསྩལ། རིག་གནས་རྒྱ་མཚོའི་
ཕྲེང་བ་འཛིན་པ་ཆོས་ཀྱི་རྗེ་བློ་བཟང་བསྟན་པའི་ཞལ་སྔ་ནས་ཀྱི་དྲུང་དུ་སྙན་
འགྲེལ་དབྱངས་ཅན་དགྱེས་གླུ་དང་དཎྜིའི་དགོངས་རྒྱན་དཔེར་བརྗོད་དང་



ཀོས་ནན་ཐར་ཤུལ་དགོན་རྣམ་དག་ཁྲིམས་ལྡན་གླིང་། ་507 ：
བཅས་པ།། རྗེ་ཞྭ་དམར་རིན་པོ་ཆེའི་དཔེར་བརྗོད་སོགས་ཐུན་མོང་རིག་
གནས་སྐོར་ལ་སྦྱངས་པ་མཐའ་ཆོད་པ་གནང་སྟེ། ཕྱོགས་ཀྱི་སྙན་ངག་སྨྲ་བ་
ཀུན་ལ་ཚིག་སྦྱོར་ཕུན་སུམ་ཚོགས་པའི་སྐྱེས་འབུལ་མང་དུ་མཛད། དེར་
བརྟེན་རྡོ་སྦིས་ཤེས་རབ་རྒྱ་མཚོ་དང་། རྗེ་འཇིགས་མེད་དམ་ཆོས་རྒྱ་མཚོ།
སིས་སྟིང་བློ་བཟང་སོགས་ཀྱི་ཆབ་ཤོག་ལས་ཀྱང་ཁོང་ལ་ཕུལ་བའི་འཕྲིན་ལན་
མང་པོ་མཇལ་དུ་ཡོད། དེ་ལྟར་གཞུང་བཀའ་པོད་ལྔ་གསང་ཆེན་རྒྱུད་སྡེ་
བཞི་མདོ་སྔགས་རིག་གནས་དང་བཅས་པ་ལ་ཐོས་བསམ་སྒོམ་སྒྲུབ་མཐར་ཕྱིན་
པའི་སྐབས་ཤིག་ན༧རྡོ་རྗེ་འཆང་འཇིགས་མེད་འཕྲིན་ལས་རྒྱ་མཚོའི་ཞལ་ནས་
ཁོང་ལ་སྔོན་ལ་མོ་སྐུ་ཕྲེང་བདུན་པ་དགེ་འདུན་བསྟན་འཛིན་ནོར་བུ་དཔལ་
བཟང་པོ་བླ་བྲང་དུ་ཕེབས་ནས་ད་གོ་གནས་ལ་ལུང་བསྟན་ཞུས་སྐབས་མང་
རའི་ཤེལ་ལུང་བཞུགས་ཁྲི་གོང་མར་མོ་ལྟས་ལེགས་པས་ཁྱོད་ས་དེར་ཕེབས་ལ།
ལཱ་མོ་གོང་ས་མཆོག་གི་ཐུགས་བཞེད་ལྟར་དགོན་པ་ཞིག་ཐོབ་ཅེས་གསུང་གིས་
བསྐུལ་བ་ལ་བརྟེན་ནས་རང་གི་ཁང་བ་ཅ་ལག་རྣམས་དགེ་རྒན་རིན་པོ་ཆེ་དང་
སྐུ་ཚ་བསྟན་འཛིན་གཉིས་ལ་ཕུལ་ཏེ་ཤིང་ཁྱི་ལོར་རྒན་གྱའི་བྲག་དཀར་དང་
ཤར་རྫོང་རི་ཁྲོད་སོགས་བརྒྱུད། དགོན་གསར་དགེ་ལྡན་རྣམ་རྒྱལ་གླིང་དུ་
ཕེབས། ཁུ་བོ་གོང་མ་རྣམས་ཀྱི་ཕྱག་དཔེ་པོད་སྟོང་ཕྲག་བརྒལ་བར་བདག་
གཉེར་གནང་། འགྲོ་མགོན་ཐར་ཤུལ་རིན་པོ་ཆེ་ལ་ཆོས་འབྲེལ་ཞུས་ཤིང་།
མདོ་སྔགས་ཀྱི་ཆོས་བཀའ་མང་དུ་གསན། ཨ་ལགས་ཡར་ཁ་ཚང་གིས་གདན་
ཞུས་ལྟར་ཚ་རྔ་དགོན་དང་ཡར་ཁའི་མཚམས་ཁང་སོགས་སུ་ཟླ་ངོ་གཉིས་ལ་
བསྙེན་མཚམས་བཏང་། དེ་ནས་ཟླ་ཤས་བཞུགས་རིང་། ཐར་ཤུལ་སྤྱི་
བའི་གྲྭ་པ་འགའ་ཕེབས་ནས་ཤེལ་ལུང་བཞུགས་ཁྲི་ཞོལ་མ་ན་ངེད་ཅག་གིས་



·508 ·
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
མཚམས་ཁང་རེ་ཕུབ་རྩིས་བྱེད་བཞིན་ཡོད།། ཁྱེད་དེར་ཕེབས་ནས་བཞུགས་
དགོས་ཚུལ་གྱི་ཞུ་བ་ནན་ཆེར་ཕུལ། ཁོང་ནས་ངེད་ལ་དེ་ཕྱོགས་སུ་བླ་མས་
ལུང་བསྟན་ཡོད་པས་ཕར་ཚེས་ལ་ཕེབས་ཆོག་གསུངས། - ཤིང་ཕག་ལོའི་སོས་
ཀར་ཨ་ལགས་ཡར་ཁ ཆེ་བ་ཚང་སོགས་ཞབས་ཞུ་འགའ་བཅས་ཤེལ་ལུང་
བཞུགས་ཁྲི་ཞོལ་མར་ཕེབས། ་ དེར་བཀའ་ཆོས་ཅི་རིགས་དང་རྗེའི་རྣམ་ཐར་
དད་པའི་འཇུག་ངོགས་ཀྱི་དབུ་ནས་ཤོག་སྡེབ་འགའ་གསུངས་ཏེ་མཇུག་ཏུ་
བསྟན་འབར་མ་གསུངས་ནས་ཐུགས་སྨོན་རྒྱ་ཆེར་གནང་།, དབོ་ཟླའི་ཚེས་ལ་
བླ་བྲང་དུ་ཕེབས། ཁོང་རིན་པོ་ཆེ་ལ་རྒྱུ་མཚན་རྣམས་ཞུས་པར་ཁོང་གིས་
བརྟགས་པ་གནང་ནས་ཕྱག་བྲིས་གནང་བར་དགོན་གནས་ལ་བཞུགས་ཁྲི་གོང་
མར་མོ་ལྟས་ལེགས། དགོན་པའི་མཚན་ལ་རྣམ་དག་ཁྲིམས་ལྡན་གླིང་ཞེས་
བསྔགས། རིམ་གྲོ་ལ་ཡུམ་རྒྱས་འབྲིང་བསྡུས་གསུམ། ཡ་མ་རཱ་ཛ་བྱེ་ཆེན།
ཞི་རྒྱས་ཀྱི་སྦྱིན་སྲེག རྟེན་འབྲེལ་སྙིང་བོ་ཅི་མང་། བཀྲ་ཤིས་གསོ་སྦྱོང་
བཅས་རྣམ་ཀུན་སྐྱབས་འཇུག་མ་བསྙེལ་གསུངས། ཕྱིར་ཕེབས་ནས། ས་
ཟླའི་ཚེས་ལ་དགོན་གནས་འཚོལ་དུ་ཕེབས། ཤེལ་ལུང་འགག་ནས་ལུང་བ་
འདི་ལ་ཅི་ཟེར་དྲིས་པར། ཇ་བ་རྟ་རྨིག་མ་ཟེར། ། སྔོན་རྒྱལ་དབང་བསྐལ་
བཟང་རྒྱ་མཚོ་ལཱ་མོའི་ཨུངྒེར་བཞུགས་སྐབས། .: ཤར་ཁོག་ནས་ཇ་མང་པོ་
དྲུངས་ཏེ་འདིར་བསྡད་པས་ཇོ་བ་དང་། ་ ་འཛམ་གླིང་གེ་སར་གྱི་རྟ་རྗེས་ཕ་
བོང་ཞིག་གི་སྟེང་ཡོད་པས་དེ་ལྟར་ཐོགས་པར་བཤད། འོ་ན་ལུང་བ་འདི་ལ་
བལྟ་ཞེས་ཡར་ལུང་མཐིལ་དུ་ཕེབས་སྐབས་ཁོང་གི་ཆིབས་རྟ་ གློ་བུར་ཉལ།
ཆིབས་བཤོལ་ནས་ཕྱོགས་ཡས་མས་ཀུན་ལ་གཟིགས་རྟོགས་གནང་སྟེ་འདིར་ཇ་
བསྐོལ་ནས་བསང་ཞིག་གཏོང་གསུངས། ། ཅུང་མ་འགོར་བར་གཡག་སེར་ཨ་



ཀོས་ནན་ཐར་ཤུལ་དགོན་རྣམ་དག་ཁྲིམས་ལྡན་གླིང་།
་509་
དགའ་བསམ་གཏན་ཟེར་བ་དེར་འོངས་ཏེ། བླ་མ་འདི་པ་གང་གི་རེད།
ཁྱོད་ཚོས་ཅི་བྱེད་ཀྱིན་ཡོད་དྲིས་པས། འདིར་དགོན་གནས་ཤིག་འཚོལ་དུ་
ཡོང་ཚུལ་བསྙད། རྟེན་འབྲེལ་བཟང་། ང་ལ་གྲྭ་པ་ཁྲིམས་གཙང་བཅུ་
ལྷག་ཅིག་ཡོད་པ་ཁོང་ལ་གྲྭ་རྒྱུན་དུ་ཕུལ་བ་ཡིན་ཟེར། ཡང་མི་སྐྱ་ཞིག་གིས་
ངེད་ཀྱིས་མང་རའི་བྱེ་མའི་ནང་གསེར་རྙེད་པསགསེར་ཕུད་ཅུང་ཙམ་བློ་མ་
འདི་པར་ཕུལ་ཨེ་ཆོག་ཞུས་ཤིག་ཟེར་བར་ཁོང་ལ་ཞུས་པས་ཕུལ་ཆོག་གསུངས།
གསེར་ཞོ་འགའ་ཕུལ། ཁོ བན་ཤུལ་རྒྱུ་རག་གི་ཡིན། མིང་ལ་བསོད་
ནམས་དོན་གྲུབ་ཟེར་ཞེས་མ་སྒྲིག་རང་འགྲིག་གི་རྟེན་འབྲེལ་མང་དུ་འགྲིག་བྱུང་
བས། ཐར་ཤུལ་སྤྱི་བའི་གྲྭ་པ་རྣམས་དང་། ཨོ་དགའ་བསམ་གཏན་གྱི་གྲྭ་
རྒྱུན་རྣམས་ཐོག་མ་བྱས་ཏེ། སྣོན་ཟླའི་ཚེས་དགུ་ལ་དགོན་པའི་གཞི་བཏིངས།
བཅོ་ལྔ་ལ་བཀྲ་ཤིས་གསོ་སྦྱོང་གནང་། ཕྱོགས་བཞི་དང་དབུས་སུ་ལྟོ་འཕྱེའི་
ཐིག་གདབ། དགོན་པའི་གྲྭ་པ་རྣམས་ལ་སྐྱབས་ཁྲིད། དགའ་ལྡན་ལྷ་བརྒྱ་
མའི་ཁྲིད།: པཎ་ཆེན་བདེ་ལམ་དང་། ཀུན་མཁྱེན་འཇམ་དཔལ་ཞལ་ལུང་
གི་ཁྲིད་སོགས་གནང་། སྔར་གྱི་ཞབས་རིམ་རྣམས་སྒྲུབ་ཏུ་བཅུག་འདི་
སྐབས་སྐྱབས་རྗེ་ཐར་ཤུལ་རྡོ་རྗེ་འཆང་ནས་རྟ་ཟོག་རེ་ལྔ་ཙམ་གནང་ནས་
དགོན་པ་གསར་འདེབས་ལ་མཐུན་རྐྱེན་སྦྱར། ཡོངས་འཛིན་རིན་པོ་ཆེ་ཁོང་
བརྒྱད་པའི་ནང་དུ་སྐུ་འབུམ་ལ་ཕེབས། རྡོ་རྗེ་འཆང་དངོས་བླ་མ་རིན་པོ་ཆེ་
ལ་མཇལ་བར། དགོནས་ནོར་མེད་པ་འདྲ། མོ་ལེགས་གསུངས། ཆོ་ག་
ཅི་འཛུགས་ཞུས་པར། བདེ་གསང་འཇིགས་གསུམ་གྱི་ཆོ་ག་ཆ་ཚང་རེ་
འཛུགས་ཐུབ་ན་བཟང་གསུངས། དེའི་ཕྱོགས་ཀྱི་བརྟེན་པ་ལྷ་མོ་ལགས་པས་
ཆོས་སྐྱོང་ལ་ལྷ་མོ་བརྟེན་ན་ཅི་འདྲ་ཞུས་པར། གནས་སྐབས་དགོན་པར་



，510， མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
འཕེལ་རྒྱས་ཆེ་སྲིད་ནའང༌། མོ་རྒྱུད་ཀྱི་ལྷ་ཡིན་པས་དར་རྒུད་འཕེལ་འགྲིབ་
འབྱུང་ཉེན་ཆེ། མགོན་ཆོས་གཉིས་དང་ཚུལ་ཁྲིམས་ཀྱི་ལྷ་རྣམ་སྲས་རེ་བརྟེན།
མགོན་པོ་བསྟེན་ན་ལྷ་མོ་ངང་གིས་འཁོར་ཡོང་གསུངས། བསྟན་པ་རིན་པོ་
ཆེ་ཐོས་བསམ་སྒོམ་གསུམ་དང་འཆད་རྩོད་རྩོམ་གསུམ་གྱིས་འཛིན་པ་ལས།
ཁང་བོ་རྒྱ་བསྐྱེད་ཀྱིས་འཛིན་མི་ཐུབ། དོན་ཉུང་བྱ་ཉུང་གྱིས། སྔོན་གྱི་
དམ་པ་རྣམས་ས་ཕུག་བྲག་ཕུག་ལས་དོན་གཉིས་རྩེར་སོན་པ་རེད། ཅེས་
གསུངས།། ཀུན་གཟིགས་པཎ་ཆེན་ཐམས་ཅད་མཁྱེན་པ་ཐུབ་བསྟན་ཆོས་ཀྱི་
ཉི་མ་དགེ་ལེགས་རྣམ་རྒྱལ་དཔལ་བཟང་པོ་ལས་དཔལ་དུས་ཀྱི་འཁོར་ལོའི་
དབང་ཆེན་གསན། དེ་ནས་བར་ཝོན་གདུང་མདུན་དང་། ཐོ་ལེ་ཕུན་
ཚོགས་ཆོས་རྫོང་སོགས་བརྒྱུད་ནས་ཕྱིར་ཕེབས། ལོ་དེར་དགེ་འདུན་ཞལ་
གྲངས་སུམ་ཅུ་ལྷག་ལ་བུད་ཅིང་། གྲྭ་ཁང་བཅུ་ལྷག་ ཚོགས་འཚོགས་ས་
ཁང་ཆེན་རིང་བོ་ཞིག་ རུང་ཁང་། ནང་ཆེན་བཅས་གཞི་བཏིངས། ལྔ་
མཆོད་ལ་ཐར་ཤུལ་སྤྱི་བའི་གསུང་རྒྱུན་ལྟར་སྨན་བླ་དང་ཀུན་རིགས་གསུངས།
མེ་བྱི་ལོར་ཆོ་འཕྲུལ་སྨོན་ལམ་འཛུགས་གནང་མཛད་ཅིང་། ཞལ་འདོན་ཕལ་
ཆེར་བླ་བྲང་ལྟར་བྱས། སྔ་དྲོ་གསུང་ཆོས་དང་། ཕྱི་དྲོ་སྨོན་ལམ་ལ་ཁོང་
ཉིན་ལྟར་ཕེབས་པ་གནང་། དབྱར་དགེ་རྒན་རིན་པོ་ཆེ་བིས་མདོ་ནས་མང་
རར་གདན་དྲངས་ཏེ་དབུ་མ་དང་མཛོད་ཀྱི་དཔེ་ཁྲིད་ཞུས་ ཤིང་། ཀུན་
མཁྱེན་འཇིགས་མེད་དབང་པོའི་གསུང་འབུམ་སྐོར་གྱི་ལུང་མང་པོ་ཞིག་གསན།
ཁོང་གིས་ཀྱང་རང་དགོན་གྱི་གྲྭ་རིགས་ལོ་བའི་རྒྱལ་མཚན་སོགས་ལ་སྐྱབས་ཁྲིད་
དང་ལམ་རིམ་བདེ་ལམ་འཛམ་མགོན་པྲཛྙཱའི་ཞབས་ཀྱི་ཞལ་ཤེས་དང་རྗེ་ཞྭ་
དམར་ལམ་རིམ་སོགས་གོང་བསྒྲིགས་ནས་ཁྲིད་རྒྱས་པར་གནང་ཞིང་། རྒྱུན་



ཀོས་ནན་ཐར་ཤུལ་དགོན་རྣམ་དག་ཁྲིམས་ལྡན་གླིང་།
་511 ་
དུ་ལུས་ངག་གི་སྤྱོད་པ་ཚུལ་མཐུན་གནང་དགོས་ལུགས་ཀྱི་བསླབ་བྱ་མང་དུ་
གནང་བར་བརྟེན་སྡིག་སྤོང་དགེ་སྒྲུབ་ལ་ངང་གིས་འཇུག་པ་ཞིག་བྱུང་། ལོ་
འདིར་གྲུབ་པའི་དབང་ཕྱུག་རྒྱུ་བཟའ་དགེ་འདུན་ཕུན་ཚོགས་ཚང་ཕེབས་ནས་
ཡོངས་འཛིན་རིན་པོ་ཆེ་བླ་མར་བརྟེན། ཐར་ཤུལ་དགོན་འདིར་ཚོགས་
ཞུགས་གནང་ནས། གྲྭ་རྐྱང་དཀྱུས་མའི་ལུགས་ཀྱིས་ཚོགས་དང་ཆོས་གྲྭར་
འགྲིམས། ལོ་རེ་བཞིན་བླ་མ་རིན་པོ་ཆེ་ལ་ལམ་རིམ་བློ་སྦྱོང་སོགས་ཀྱི་ཁྲིད་
ཞུས་ཏེ་ཐུགས་ཉམས་སུ་བསྟར་བས་མཁས་པ་དང་གྲུབ་པའི་གོ་འཕང་མཐོན་
པོར་པ་ཤེགས། གྲྭ་ཚང་ལ་ཁྲི་པའི་གཏོང་སྒོ་རྒྱ་ཆེར་བཏང་། སྤྱི་ལོ་ང་
བརྒྱད་བར་གྲྭ་ཚང་དང་སྐྱིད་སྡུག་ཉམས་མྱོང་མཛད། དེའི་མཚུངས་སུ་ཏོག་
རྭ་བླ་མ་དཀར་པོའི་ཡང་སྤྲུལ་རྗེ་བློ་བཟང་བསྟན་འཛིན་རྒྱ་མཚོ་ཡང་ཆུང་ངུའི་
དུས་ནས་བླ་མ་རིན་པོ་ཆེ་ལ་ཕུལ། ཁོང་གི་ཉེ་གནས་མཛད་དེ་ཡོན་ཏན་
བསླབ་སྦྱངས་ལ་ཆེས་ཆེར་བརྩོན། དགུང་ལོ་བཅོ་ལྔའི་སྟེང་ནས་བཟུང་སྨོན་
ལམ་གྱི་ཚོགས་དབུར་ཕེབས། བླ་མ་བསྟེན་ཚུལ་ལེགས་ཤིང་། སྡོམ་གསུམ་
གྱི་བཅོས་མཚམས་ཕྲ་མོ་ཚུན་ཆད་ཀྱང་མིག་འབྲས་ལྟར་སྲུང་བ། སྐུ་ཚེ་གང་
བོར་དམན་ས་བཟུང་སྟེ་བཀའ་གདམས་གོང་མའི་རྣམ་ཐར་ལྷུར་ལེན་པ་དེ་ལྟ་
བུ་བྱུང་། ཨ་ལགས་ཐུ་པ་ཚང་དང་ཨ་ལགས་ནམ་མཁའ། རྭ་རྒྱའི་དགེ་
བཤེས་སོགས་བླ་སྤྲུལ་དང་དགེ་བའི་བཤེས་གཉེན་མང་པོ་ཞིག་འདིར་རྒྱུན་
བཞུགས་གནང་། དེ་ལྟར་ལོ་རེ་བཞིན་གྲྭ་རྒྱུན་ཇེ་མང་ལ་སོང་བས་མི་རིང་
བར་གྲྭ་པ་བརྒྱ་ལྷག་ལ་བུད། ། མེ་གླང་ལོའི་ཉི་མ་བྱང་བགྲོད་ཀྱི་དུས་ཚེས་དགེ་
བར་ལཱ་མོའི་སྒར་གཞུང་གི་མཛོད་པ་དགེ་འདུན་དང་། བདེ་ཆེན་གྲྭ་རྒན་
བཅས་ནས༧ཁོང་བླ་ཁོ་རྡོ་རྗེ་འཆང་གི་ཕྱག་བྲིས་དངོས་ཁོང་ལ་ཕུལ། ཞོལ་



· 512：
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ཕྱེས་པར་དགེ་བཤེས་བློ་བཟང་བསྟན་པ་དང་། ཞྭ་ཁྲའི་ལྷ་རམས་པ་གཉིས་
ལའང་མོ་ལེགས། ཁྱོད་ལ་ཤོ་མོ་དགུ་བ་བ་བས། སྒར་གཞུང་དང་བདེ་
ཆེན་གྲྭ་རྒན་བཅས་ནས་ཁྱོད་ལ་མོས་ཚུལ་མོ་ལ་བྱུང་བར་བརྟེན་ངོས་ཀྱིས་
ཞབས་དྲུང་དཀར་པོའི་དགེ་རྒན་དུ་ཐག་བཅད་གསུངས་པ་ལྟར་ལཱ་མོ་གོང་ས་
མཆོག་གི་རིགས་ཀྱི་ཅོད་པན་དུ་ཕེབས་དགོས་བྱུང་། ལོ་ངོ་བརྒྱད་ལྷག་ལ་
༧གོང་ས་མཆོག་སྤྲུལ་རིན་པོ་ཆེ་དང་མཚན་ཞབས་པ་བཅས་ལ་བསྡུས་གྲྭ་བློ་
རྟགས། ཕར་ཕྱིན་སོགས་ཀྱི་དཔེ་ཁྲིད་དང་། སྐབས་སྐབས་སུ་དབང་ལུང་
མན་ངག་གི་རིམ་པ་གནང་བ་དང་། བདེ་ཆེན་སྨད་རྒྱུད་གསར་བཙུགས་ཀྱི་
བླ་མ་དབུ་མཛད་དང་། མཁན་པོའི་བྱ་བ་གཅིག་ལྕོགས་གནང༌། ཤིང་བྱ་
ལོར་གོང་ས་མཆོག་སྤྲུལ་རིན་པོ་ཆེ་དང་མཚན་ཞབས་ཚང་མ་ཨ་ཁུ་དགེ་བཤེས་
རིན་པོ་ཆེ་བློ་བཟང་བསྟན་པའི་ཞལ་སྔ་ནས་ཀྱི་དྲུང་དུ་དཔེ་ཁྲིད་གནང་རྒྱུའི་
སྐོར་སོགས་ལ་གྲོས་མོལ་གནང་སྟེ་འོས་མཐུན་བྱུང་བར་བརྟེན། དགེ་བཤེས་
རིན་པོ་ཆེར༧གོང་ས་མཆོག་དང་མཚན་ཞབས་པ་བཅས་བཅོལ་དམ་བྱས་ནས་
ཕྱིར་མང་རར་ཕེབས། སྣོན་ཟླའི་ཡར་ཚེས་བཟང་པོར་འགྲོ་མགོན་ཐར་ཤུལ་
རྡོ་རྗེ་འཆང་སྟོན་འཁོར་ཆོས་རྗེའི་ལྡིང་ཁང་དུ་ཕེབས། ཉིན་ཤས་ཐར་ལ་
དགོན་པར་གདན་དྲངས། སྐྱབས་ཁྲིད་དང༌། དགའ་ལྡན་ལྷ་བརྒྱའི་ཟབ་
ཁྲིད་དབང་རྗེས་གནང་སོགས་བཀའ་དྲིན་དུ་བསྩལ། ཐུགས་དགྱེས་པའི་
གསུང་མང་དུ་ཕེབས་ཤིང་། རྟ་ཟོག་བརྒྱ་དང་བཅོ་ལྔ་གནང་། རང་ཅག་
རྣམ་གཉིས་ནས་ཐར་ཤུལ་དགོན་འདི་ཆོས་སྲིད་གང་ཅིའི་ངོས་ནས་དགོན་པ་
བཟང་པོ་ཞིག་ཨེ་ཉན་བལྟ་གསུངས། ཕྱིར་དུས་འཁོར་དབང་གི་གཞི་སར་
ཕེབས་ནས་དད་ལྡན་སེར་སྐྱ་ཁྲི་ཕྲག་ལྷག་ལ་སྟ་གོན་སྔོན་དུ་འགྲོ་བའི་དཔལ་



ཀོས་ནན་ཐར་ཤུལ་དགོན་རྣམ་དག་ཁྲིམས་ལྡན་གླིང་།
， 513，
དུས་ཀྱི་འཁོར་ལོའི་དབང་གི་རིམ་པ་སྨིན་རྒྱུས་སུ་བསྩལ། མཇུག་ཏུ་བླ་མ་རྡོ་
རྗེ་འཆང་ཡོངས་འཛིན་རིན་པོ་ཆེ་ནས་མཎྜལ་བརྟན་བཞུགས་ཀྱི་བཤད་པ་རྒྱས་
པར་ཕུལ། སླར་གདན་སར་འཁོད་ནས་མང་སྟོད་སྨད་ཀྱི་སྡེ་དཔོན་ཚོ་དཔོན་
ལ་གྲོས་བསྡུར་གྱིས་འདུ་ཁང་གི་རྒྱུ་ཆར་རོང་བ་རྣམས་ཀྱིས་སྡོང་བོ་གཅོད་རྒྱུ་
དང་། ཐར་ཤུལ་ཚོ་གསུམ་སོགས་འབྲོག་སྡེ་སྤྱི་ནས་ཤིང་ཆ་སྐྱེལ་འདྲེན་བྱེད་
རྒྱུའི་གྲོས་ཆོད་བཞག སྐབས་ཤིས་དགེ་བསྙེན་ཕྱིང་དཀར་པས་གུས་འདུད་
ལྷུར་བླངས་ཏེ་དགོན་འདིའི་རྒྱབ་རིར་གནས་ནས་སྡོངས་གྲོགས་དང་འཕྲིན་
ལས་ཚུལ་བཞིན་སྒྲུབ་པའི་གཡར་དམ་ཕུལ། མེ་ཕག་ལོའི་ནག་ཟླའི་ཚེས་མགོ་
ནས་བཟུང་། ༧ཁོང་གི་ཞལ་བཀོད་ལྟར་གྲ་སྒྲིག་བྱས་ཤིང་། བཞི་བའི་
ཚེས་མགོ་ནས་ལས་མགོ་བརྩམས་ཏེ་དགུ་བའི་ནང་མཐིལ་ཤིང་ཀུན་ར་བཅས་
ལེགས་གྲུབ་བྱུང་། དགུན་ཐོག་གྲྭ་བགྲེས་གཞོན་ཚང་མར༧།ཁོང་རང་ཉིད་
ནས་བདེ་མཆོག་ལེ་ཨུ་པའི་ཆོ་ག་ཡོངས་རྫོགས་ཀྱི་འདོན་རྟ་དབྱངས་ཕྱག་ལེན་
ཐམས་ཅད་ཞིབ་ཁྲིད་གནང་སྟེ། ཟླ་ཤས་ལ་སྦྱངས་པ་བྱེད་དུ་བཅུག ཆོ་
འཕྲུལ་སྨོན་ལམ་འཆར་ཅན་ལྟར་བྱས། ཡབ་རྗེ་རྡོ་རྗེ་འཆང་སྐུ་བསྙུན་ཅུང་
བཞེས་ཚུལ་མཛད་པ་ཐོས་པས། བླ་བྲང་བཀྲ་ཤིས་འཁྱིལ་དུ་ཕེབས། བླ་
མ་རིན་པོ་ཆེའི་དྲུང་དུ་མཇལ་ཏེ་བརྟན་བཞུགས་ནན་ཆེར་ཕུལ་བར་སྒྲོལ་དཀར་
གྱི་སྐུ་ཞིག་དང་སྲུང་མདུད་་བ་དོར་བཅས་གནང་ནས། བླ་མ་དཀོན་མཆོག་
ལ་སྐྱབས་འཇུག་ཞུ་གསུངས། དེ་ནས་མགྱོགས་མྱུར་གྱིས་མང་རར་ཕེབས་ཏེ་
གསུམ་པའི་སྒྲུབ་མཆོད་བཙུགས། ཚེས་བདུན་ལ་ཁོང་བླ་མ་རྡོ་རྗེ་འཆང་
དང་། ཚེས་བརྒྱད་ལ་ལཱ་མོ་དགེ་འདུན་བསྟན་འཛིན་ནོར་བུ་དཔལ་བཟང་
པོ་རྣམ་གཉིས་ཀྱི་གདུང་མཆོད་དང་་འབྲེལ་བར་བདེ་མཆོག་སྒྲུབ་མཆོད་ཉིན་



：514 •
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
བདུན། ལོ་འདིར་རེབ་གོང་ལྷ་བཟོ་དང་འབག་བཟོ་ཡོངས་ནས་གཙོ་བོའི་
གྱན་ཐང་རྗེ་ཡབ་སྲས་གསུམ་ལ་རྒྱུན་དྲུག་མཆོག་གཉིས་དང་འཁོར་དག་པ་རྣམ་
བརྒྱད་ཀྱིས་བསྐོར་བ། ཀུན་མཁྱེན་ཡབ་སྲས་གསུམ་ལ་སྐུ་ཕྲེང་རིམ་བྱོན་
དང་།། ཡོངས་འཛིན་རྡོ་རྗེ་འཆང་རང་ཉིད་ཀྱི་བླ་མ་རྣམས་ཀྱིས་བསྐོར་བ།
རྗེ་ཤེས་རབ་སེང་གེ་ལ་འདུལ་དཀར་ནག་སྲད་རྒྱུད་རྡོ་རྗེ་འཆང་། བཀའ་
བབས་རྡོ་རྗེ་མཆེད་ལྔ་སོགས་ཀྱིས་བསྐོར་བ། བྲིས་སྐུ་མཐོང་བ་དོན་ལྡན་ལ་
གནས་བརྟན་ཆུ་རིས་མས་བསྐོར་བ། ཡོངས་འཛིན་ཡེ་རྒྱམ་པས་གུང་ཐང་
པར་གནང་བའི་ལམ་རིམ་ཚོགས་ཞིང་ཁྱད་མཚར། ཐར་ཤུལ་ཆོས་སྐྱོང་རྒྱུ་
མཚོའི་ཐུགས་དམ་གྱི་རྟེན་མ་ཕྱི་བྱས་ནས་བཞེངས་པའི་ཐུགས་རྗེ་ཆེན་པོ་བཅུ་
གཅིག་ཞལ་ཕྱག་སྟོང་སྤྱན་སྟོང་ལ་རིན་འབྱུང་དང་རྒྱུ་རྒྱམ་སོགས་ན་བཞུགས་
པའི་ཐུགས་རྗེ་ཆེན་པོའི་རིགས་ཀྱི་ལྷ་ཚོགས་བརྒྱ་ཕྲག་གིས་བསྐོར་བ། མགོན་
པོ་ཕྱག་དྲུག་པ་ལ་བཀའ་ཆེན་བཅུ་གསུམ་ཕལ་ཆེར་གྱིས་བསྐོར་བ། - ཆོས་
རྒྱལ་ཕྱི་ནང་གསང་གསུམ་ཡང་གསང་ཕོ་བརྒྱད་མོ་བརྒྱད་བཅས། སྟོབས་
འཕྲོག་ནག་པོ་གདོང་བཞི་བ་ལ་རྣམ་འགྱུར་བཅུ་བདུན་གྱི་ལྷ་ཚོགས་ཕལ་མོ་ཆེ་
བཅས། ལྷ་མོ་དམག་ཟོར་མ་ལ། རེ་མ་ཏི། ཕྱག་གཉིས་མ། ཕྱག་
བཞི་མ་གདོང་བརྙན་གཉིས་རྒྱལ་མོ་རྣམ་བཞི་སོགས་ཀྱིས་བསྐོར་བ། ། རྣམ་
སྲས་གསེར་ཆེན་ལ་རྟ་བདག་བརྒྱད་དང་བཀའ་ཆེན་བཅོ་ལྔའི་ལྷ་ཚོགས་ཕལ་མོ་
ཆེས་བསྐོར་བ་སོགས། ལྷ་སོ་སོའི་ཆོ་ག་སྒྲུབ་ཐབས་སོགས་ལ་བསྟུན་ནས་
དག་ཐོན་པར་བཞེངས་སུ་བཅུག འབག་བཟོ་མཁས་པས་རྟེན་གཙོ་བོ་ཇོ་བོ་
ཆེན་པོའི་ཐུགས་ཀར་ཡེ་ཤེས་སེམས་དཔའི་ཚུལ་གྱི་འཇམ་དབྱངས་ཆོས་རྗེའི་
གདུང་རུས་ལ་ཐུགས་རྗེ་ཆེན་པོ་ལོ་ཀི་ཤྭ་ར་རང་བྱོན་བབས་པ་རྒྱལ་བ་བསོད་



ཀོས་ནན་ཐར་ཤུལ་དགོན་རྣམ་དག་ཁྲིམས་ལྡན་གླིང་། 515 ：
ནམས་རྒྱ་མཚོས་ཤར་རྫོང་རི་ཁྲོད་ལ་རྟེན་སྐལ་གནང་བ་འཁྲུལ་མེད་བཞུགས་སུ་
གསོལ་ཞིང་། དེ་ལས་གཞན་རྗེ་རིན་པོ་ཆེ། བྱམས་འཇམ་དབྱངས་གཉིས་
ཏེ་གཙོ་སྐུ་རྣམས་མི་ཚད་ལོངས་པ་དང་། ཁོང་གི་བླ་མ་རྣམས་དང་། རྒྱལ་
དབང་བདུན་པ། རྒྱལ་ བ་ བཅུ་གསུམ་པ། མི་ལ་རས་པ། བཀའ་
གདམས་ལྷ བཞི༔ ཀུན་ རིག རྡོར་དབྱིངས། ཚེ་ ལྷ་ རྣམ་ གསུམ།
རྣམ་སྣང་མངོན་བྱུང་། མི་འཁྲུགས་པ། གདུགས་དཀར་སོགས་ལྷག་ལྷ་དུ་
མ་ཁྲུ་གང་ཙམ་ལྔ་བཅུ་ལྷག་བཞེངས། རྒྱབ་མདུན་ཚང་མར་ཞལ་གསེར་
བཏུལ་མ་དང་གཞན་སྦྱར་བ། ཆོས་སྐུའི་རིང་བསྲེལ་གཟུངས་གཞུག་རྒྱུས་
བསྡུས་གང་ཡིན་དྲིལ་སྒྲུབ་ཚད་ལྡན་གནང་། ཀ་ཅུའི་ལྷ་བཟོ་མཁས་པས་
འདུ་ཁང་ཕྱི་ནང་ཀུན་ལ་གསེར་ཚོན་གཞན་ཡིད་འཕྲོག་པ་བཅས། གཙུག་
ལག་ཁང་རྟེན་དང་བརྟེན་པ་ལེགས་གྲུབ་བྱུང་། སྔར་བླ་ཁོ་རྡོ་རྗེ་འཆང་ནས་
དུས་བཞི་ལ་རབ་གནས་འབྲིང་བོ་བཀྲ་ཤིས་སྙེ་མ་རེ་འཛུགས་ཐུབ་ན་རིམ་གྱིས་
ས་ཆར་བྱིན་ཆགས་ནས་འོང་གསུང་སྟེ། རབ་གནས་ཟིན་ཐོ་གནང་བར་
བརྟེན་རབ་གནས་བཀྲ་ ཤིས་སྙེ་མའི་སྒོ་ནས་ལྷག་གནས་གང་མང་གནང་།
གསུང་གི་རྟེན་ལ་བཀའ་བསྟན་ཚར་གསུམ་དང་། མདོ་དབུས་ཁམས་གསུམ་
གྱི་མཁས་གྲུབ་ཚད་ལྡན་དུ་མའི་གསུང་འབུམ་བཅས་ཁྱོན་བསྡོམས་པོད་གྲངས་
སྟོང་ཕྲག་གཅིག་དང་ལྔ་བརྒྱ་ལྷག་བཞུགས། མཆོད་རྫས་སྐོར་ལ་བཟང་གོས་
ཀྱི་གདུགས་དང་རྒྱལ་མཚན་བ་དན་དང་། གོས་ཐང་ཚོན་ཐང་སོགས་མང་
ཙམ་དང༌། ཟངས་དམར་དངུལ་ཤན་གྱི་ཙི་དུང་ཆེན། བ་སོའི་རུས་རྒྱན་
གསུམ་བཅས་མང་དུ་ཡོད། པར་གྱི་སྐོར་ལ། རྗེ་བློ་བཟང་བསྟན་པས་
མཛད་པའི་མཚོན་བྱ་དོན་གྱི་དགེ་འདུན་ཉི་ ཤུ་རྒྱལ་བ་དགེ་འདུན་རྒྱ་མཚོའི་



་ 516 ་
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས༔
རབ་གནས་བཀྲ་ཤིས་སྙེ་མ། ལྷ་མོ་ཚུལ་ཁྲིམས་རིན་པོ་ཆེའི་གསུང་གི་འདུས་
པའི་ས་ལམ། པཎ་ཆེན་ཆོས་རྒྱན་གྱི་སོ་ཐར་ཁྲིམས་ཀྱི་སྡོམ་ཚིག་ ་ ཁོང་རྡོ་
རྗེ་འཆང་གི་: སྔགས་བྱང་ སེམས་ ཀྱི་བསླབ་བྱའི་སྡོམ་ཚིག་ རྣམས་ བཞུགས།
འཆད་ཉན་གྱི་སྐོར་ལ། ཀུན་མཁྱེན་གོང་མའི་ལམ་རིམ་འཇམ་དཔལ་ཞལ་
ལུང་གི་སྟེང་ནས་ལམ་རིམ་གྱི་འཆད་ཉན་གཙོ་བོ་དང༌། ཞར་ལ་སྒྲ་སྙན་སྨན་
རྩིས་སོགས་ཐུན་མོང་རིག་གནས་སྐོར་ལའང་སྦྱངས་པ་བྱེད་རྒྱུའི་སྲོལ་བཟང་
བཙུགས་ཡོད། ཆོས་ཐོག་གི་སྐོར་ལ། , ཧོར་ཟླ་དང་པོའི་ཚེས་གསུམ་ནས་
བཅུ་བདུན་བར་ཆོ་འཕྲུལ་སྨོན་ལམ། གཉིས་པའི་ཚེས་གསུམ་ནས་གཅོད་ཀྱི་
ཞབས་བརྟན་དང་འབྲེལ་བར་དཔྱིད་ཆོས་དང་པོ། ནག་ཟླའི་ཚེས་གསུམ་
ནས་བདེ་མཆོག་སྒྲུབ་མཆོད་དང་འབྲེལ་བར་དཔྱིད་ཆོས་གཉིས་པ། བཞི་
བའི་ཚེས་གསུམ་ནས་བཅུ་བདུན་བར་ལམ་རིམ་རྐྱང་པའི་འཆད་ཉན། ཟླ་ལྔ་
པའི་ཚེས་གསུམ་ནས་ལམ་རིམ་དང་བཀྲ་ཤིས་སྙེ་མ། དྲུག་པའི་ཚེས་བཅོ་ལྔ་
ནས་བརྒྱད་པའི་ཚེས་གཅིག་བར། དབྱར་གནས་དང་འབྲེལ་བར་སྟོན་ཆོས་
དང་པོ། ་ ་ ་ ་དགུ་བའི་ཚེས་བཅུ་བདུན་ནས་བཅུ་བའི་ཚེས་གསུམ་བར་སྟོན་ཆོས་
གཉིས་པ། ལྔ་མཆོད་དང་འབྲེལ་བར་འཇིགས་བྱེད་བཅུ་གསུམ་མའི་སྒྲུབ་
མཆོད་ཉིན་བདུན། “ བཅུ་གཅིག་པའི་ཚེས་བཅུ་བདུན་ནས་བཅུ་གཉིས་པའི་
བཅུ་བདུན་བར་བསྙེན་པ་དང་། དཔེ་མཚམས་གང་རིགས་ལ་ བཞུགས་
དགོས་ཀྱི་སྒྲིག་ཁྲིམས་གཏན་ཕབ་གནང༌། བསྡུས་གྲྭ་ལམ་རིམ་སོགས་ལ་དཔེ་
ཁྲིད་ཀྱང་ཁོང་རང་ཉིད་ནས་གནང་བ་སོགས་འཆད་ཉན་བཤད་སྒྲུབ་ཀྱི་སྲོལ་
ཆེས་ཆེར་དར། ་ དགུང་ལོ་ཞེ་བདུན་པ་ཤིང་རྟ་ལོར་ཆོ་འཕྲུལ་སྨོན་ལམ་སྔར་
ལས་ཇེ་རྒྱས་སུ་བཏང་། གདའ་ཚང་དཔོན་པོ་འབྲུག་རྒན་དང་དབང་ཆེན་



ཀོས་ནན་ཐར་ཤུལ་དགོན་རྣམ་དག་ཁྲིམས་ལྡན་གླིང་། ： 517 ，
སོག་ས་ཀྱིས་ཡང་ཡང་བསྐུལ་པའི་ངོར། ། སྣོན་ཟླའི་ཡར་ཚེས་བརྒྱུད་ནས་
སློབ་མ་རྗེས་འཛིན་དང་། སྟ་གོན་སྔོན་དུ་འགྲོ་བའི་བྱིས་པ་ལྟར་འཇུག་པའི་
དབང་བདུན་དང་། གོང་ མ་གོང་ཆེན། རྡོ་ རྗེ་ སློབ་ད་པོན་གྱི་ དབང་
བཅས་རྫོགས་པར་གནང་སྟེ། མཐར་ཚོགས་ཀྱི་འཁོར་ལོ་ཚིམ་པ་དྲུག་ལྡན་དུ་
རོལ། སྔ་ཕྱིར་དགེ་བཤེས་རིན་པོ་ཆེ་བློ་བཟང་བསྟན་པ་ཚང་ཕེབས་སྐབས།
༧/ཁོང་དང་དགེ་བཤེས་བྱམས་པ་འཕྲིན་ལས་རྣམ་གཉིས་ནས་མཛོད་འདུ་ལ་ལ་
དཔེ་ཁྲིད་ཞུས་ཤིང་། གྲྭ་ཚང་བྱིངས་ལ་འཇམ་དཔལ་ཞལ་ལུང་སོགས་ཀྱི་
ཁྲིད་སྨིན་རྒྱས་སུ་བསྩལ། དེ་ལྟར་འཆད་ཉན་བཤད་སྒྲུབ་ཀྱི་སྲོལ་བཟང་དར་
སྤེལ་ངོས། སྤྱི་ལོ་ང་བརྒྱད་པར་ལོ་ངོ་ཉི་ཤུ་ལྷག་གི་རིང་ལ་གྲྭ་པ་བརྒྱ་དང་
བརྒྱད་ཅུ། གྲྭ་ཤག་དྲུག་ཅུ། ལྷ་ཁང་སྦྱིན་ཞེ་ལྔ་བཅས་དར་རྒྱས་བྱུང་ཞིང་།
ང་བདུན་ལོར་འདུ་ཁང་རྒྱུན་བརྒྱད་ཅུ་ཅན་ཞིག་བཞེངས་རྒྱུའི་གྲྭ་སྒྲིག་བྱས་ཟིན་
ཀྱང་ཆོས་ལུགས་བཅོས་བསྒྱུར་སྐབས་གཅིག་ཀྱང་མ་ལུས་པར་གཙང་ཕྱགས་
བྱས་སོ། ། སླར་ཡང་ཏང་གི་སྐབས་བཅུ་གཅིག་པའི་ཀྲུང་ཨུ་ཚང་འཛོམ་གྲོས་
ཚོགས་ཐེངས་གསུམ་པའི་དགོངས་དོན་གཞིར་བཟུང་སྟེ། ཕྱོགས་ཡོངས་
ནས་མི་རིགས་དང་ཆོས་ལུགས་སྲིད་ཇུས་དངོས་འབེབས་བྱས་པ་ལ་བརྟེན་ནས།
ཆོས་དད་མང་ཚོགས་ཀྱི་རེ་འདོད་ལྟར་སྤྱི་ལོ1982ཏེ་ བོད་ རབ་བྱུང་བཅུ་
བདུན་པའི་ཆུ་ཁྱི་ལོར་སླར་ཡང་ ཐར་ཤུལ་དགོན་གྱི་ཆོས་སྒོ་ཕྱེས་ཤིང་ལོ་དེར་
ཁོང་རྡོ་རྗེ་འཆང་ཡང་ཕྱིར་གདན་སར་ཕེབས། སྔོན་གྱི་གྲྭ་རྒན་དྲུག་བདུན་
ལྷག་དང་། གསར་དུ་བསྒྲུབ་བྱ་བཅུ་ལྷག་རབ་ཏུ་བྱུང་སྟེ་རྒྱུན་ཇའི་ཞོགས་
ཚོགས་བཙུགས། མཆོད་ཁང་གྱན་བདུན་དང་གྲྭ་ཤག་དྲུག་བདུན་ཙམ་ལས་
དད་ལྡན་སེར་སྐྱ་ཡོངས་ནས་ཁོང་རིན་པོ་ཆེ་ལ་ གདན་ ས་འདིར་ཡུན་ རིང་



: 518 •
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
བཞུགས་དགོས་ཀྱི་ཞུ་བ་ནན་ཆེར་ཕུལ། ཐར་ཤུལ། གོང་བ། ཙག་ག་
རྒྱུ་ཟི་སོགས་ནས་རྟ་ནོར་བརྒྱ་དང་རེ་ལྔ། གོས་རས་སྣ་ཚོགས། ཇ་ནག་
བརྒྱ་ལྷག་ཕུལ་བ་འདུ་ཁང་བཞེངས་ཐེབས་སུ་གཞུང་ལ་གནང་། ལོ་དེར་བླ་
བྲང་བཀྲ་ཤིས་འཁྱིལ་དུ་ཕེབས། ༧གོང་ས་སྐྱབས་མཆོག་རིན་པོ་ཆེ་དང་།
གུང་ ཐང་ རིན་ པོ་ ཆེ། སྟག་ གེ་ ཚང་ སོགས་ ལ་ མཇལ་ འཕྲད་ གནང་།
གཞུང་ནས་བཀའ་ཆོས་ཀྱི་སྙན་གསན་ཡང་ཡང་ཕུལ་བས། བླ་མ་ལྔ་བཅུ་
བའི་བཤད་ལུང་
། སྟ་གོན་སྔོན་དུ་འགྲོ་བའི་འཇིགས་བྱེད་དཔའ་གཅིག་བཅུ་
གསུམ་མ་བདེ་མཆོག་རྣམས་ཀྱི་དབང་དང་། རིགས་པ་གསུམ་སྤྱི་སྒྲུབ་སོགས་ཀྱི་
རྗེས་གནང་ལེགས་པར་ཕུལ། ཆུ་ཕག་ལོར་བླ་མ་རིན་པོ་ཆེ་མཚོ་སྔོན་ཕྱོགས་
སུ་ཕེབས། དགོན་གོང་མ་བཀྲ་ཤིས་ཆོས་འཁོར་གླིང་གི་དགོན་མགོར་ཕུལ།
དེར་སྐྱབས་ཁྲིད་འཇིགས་བྱེད་བཅུ་གསུམ་མ། ཀུན་རིག་སོགས་དབང་རྗེས་
གནང་མང་པོ་ཞིག་ གནང་། འཇིགས་བྱེད་བཅུ་གསུམ་མའི་སྒྲུབ་མཆོད་
གསར་འཛུགས་ཆེད་སྤྱི་རྫས་ཕོན་ཆེན་གནང་། ལཱ་མོ་ཀུན་བདེ་གླིང་དང་།
བདེ་ཆེན་ཆོས་འཁོར་གླིང་སོགས་བརྒྱུད་དབང་དང་བཀའ་ཆོས་ཅི་རིགས་
གནང་། དེ་ནས་བླ་བྲང་དུ་ཡང་བསྐྱར་ཕེབས། གྲྭ་ཚང་སོ་སོའི་ཐུགས་
མོས་ལྟར་སྨད་རྒྱུད་འདུ་ཁང་ནང༌། སྟ་གོན་སྔོན་དུ་འགྲོ་བའི་འདུས་པ་
འཕགས་ལུགས་ཀྱི་དབང་ཆེན་དགེ་འདུན་ཞལ་གྲངས་བདུན་བརྒྱ་ལྷག་ག་ལ་ཕུལ།
གསོ་རིག་གཞན་ཕན་གླིང་གི་འདུ་ཁང་ནས། རྟ་མགྲིན་གསང་སྒྲུབ། རྟ་
མགྲིན་པདྨ་གར་དབང་། སྨན་བླ་ལྷ་དང་གཅིག མི་འཁྲུགས་པ་ལྷ་དགུ།
ཐུགས་རྗེ་ཆེན་པོ་བཅུ་གཅིག་ཞལ་རྣམས་ཀྱི་དབང་། ཞང་བློན་རྡོ་རྗེ་བདུད་
འདུལ་གྱི་རྗེས་གནང་ ་ སྨན་མཆོག་ཆེན་མོའི་ལུང་བཅས་དང་། དུས་



ཀོས་ནན་ཐར་ཤུལ་དགོན་རྣམ་དག་ཁྲིམས་ལྡན་གླིང༌། ： 519 .
འཁོར་འདུ་ཁང་སྐབས་འདིར་དཔེ་མཛོད་བྱས་པས། སྨད་རྒྱུད་འདུ་ཁང་དུ་
ཨེ་ཝཾ་ཆོས་འཁོར་གླིང་གིས་ཞུས་ངོར། དགེ་འདུན་པ་བརྒྱད་བརྒྱ་ལྷག་ལ་
ཀུན་རིག་དང་རྣམ་སྣང་མངོན་བྱང་གི་དབང་། ཁྱུང་ཁྲ་དང་རྡོ་རྗེ་ཤུགས་ཀྱི་
རྗེས་གནང་། འཇམ་དཔལ་དགོངས་རྒྱན། མཚན་བརྗོད། ཕྱག་ཆེན་
རྩ་བ་སོགས་ལུང་ཚན་དུ་མ། ཀྱེ་རྡོར་གསང་སྔགས་དར་རྒྱས་གླིང་གི་འདུ་
ཁང་གསར་བར་དབང་གི་ཐོག་མ་ཀྱེ་རྡོར་ལྷ་དགུ། རྣལ་འབྱོར་ནམ་མཁའ་
གསང་བདག་འཁོར་ཆེན་ལྷ་བཅོ་བརྒྱད་རྣམས་ཀྱི་དབང་། མགོན་པོ་ཕྱག་
དྲུག་པ། ཆོས་ རྒྱལ་ ཕྱི་སྒྲུབ། ཞལ་ བཞི་ བ། ལྷ་ མོ། རྣམ་ སྲས།
འཇམ་དབྱངས་དམར་སེར། , འཇམ་དབྱངས་དཀར་པོ། སྒྲོལ་དཀར་
འོད་ཟེར་དྲུག་སྦྲགས། དབྱངས་ཅན་མ་དཀར་མོ་རྣམས་ཀྱི་རྗེས་གནང་
སོགས་གནང་། གཞན་ཡང་དམེ་ཤུལ་དགོན་དང་མཛོད་དགེ གནམ་ལ་
བྱམས་མེ། འབྲས་སྤུངས། རྒན་གྱའི་བྲག་དཀར་དགོན་རྣམས་ཀྱི་དགེ་
འདུན་པ་ལྔ་བརྒྱ་ལྷག་གི་ངོར། རྡོ་རྗེ་རྣལ་འབྱོར་མའི་དབང་བཞི་བྱིན་
རླབས། ཀུན་མཁྱེན་བར་བའི་ཡི་དམ་སྒྲུབ་སྐོར་གྱི་ལུང་།། དུས་འཁོར་
ལྷན་སྐྱེས་ཀྱི་རྗེས་གནང་སོགས་དང་། བདེ་གསང་འཇིགས་གསུམ་གྱི་དབང་།
བསེའི་བསྡུས་གྲྭའི་ལུང་བཅས་བསྩལ། འདི་སྐབས་ཤིག་གོང་ས་སྐྱབས་
མགོན་རིན་པོ་ཆེ་ཕེབས་ཏེ་རྗེ་སྐུ་བྱིན་ལྡན་དང་པདྨའི་སྙིང་བོའི་ཕྲེང་བ་སོགས་
གནང་སྐྱེས་ཀྱིས་བཀའ་དྲིན་བསྐྱངས། གུང་ཐང་རིན་པོ་ཆེ་ནས་འཚམས་ཞུ་
ཆེད་མངགས་དང་། བསེ་ཁྲི་རྒན་ཚང་དང་། གཡེར་གཤོང་ཆོས་པ་རིན་
པོ་ཆེ་སྐུ་དངོས་སུ་འཚམས་ཞུར་ཕེབས། མཛོད་དགེ་མཚན་སྒྲོགས་དགོན་
སོགས་ཀྱིས་ཞུས་ངོར། མི་འཁྲུགས་པ་ལྷ་དགུ་ཀུན་རིག་སོགས་དབང་རྗེས་



：520 ： མཚོ་ལྷོ་ཁུལ་གྱི་དགོན་སྡེ་བག་གི་ལོ་རྒྱུས་སྙིང་བསྡུས།
གནང་མང་པོ། རྡོ་རམས་པ་འཇམ་དབྱངས་ཉི་མས་ཞུས་ངོར། བཀའ་
རྒྱའི་སྐོར་དང་། ཞལ་རྣམ་འགྱུར་བཅུ་བདུན། འཇིགས་བྱེད་བསྙེན་ཁྲིད།
ལྟ་ཁྲིད་དྲན་པ་བཞི་ལྡན། དཔའ་མིང་རིན་པོ་ཆེའི་ཆ་པོད། ཚད་མ་རིག་
རྒྱན་གྱི་ལུང་སོགས་གནང་། དེར་རེ་ཞིག་ཆོས་མཚམས་གནང་ནས། བདེ་
ཆེན་དང་མགུར། ལོ་རྡོ་རྗེ་བྲག་སོགས་བརྒྱུད། ཀུན་བདེ་གླིང་ལ་ཕེབས་
ནས་བཞུགས་གདན་འཇགས། ཟླ་ཤས་ནས་ཕྱིར་གདན་ས་ཐར་ཤུལ་དགོན་
རྣམ་དག་ཁྲིམས་ ལྡན་ གླིང་ལ་ཕེབས། ཤིང་བྱི་ལོར་འདུ་ཁང་ལས་ མགོ་
བརྩམས་ཤིང་། འདུ་ཁང་ཀ་བ་རིང་ཐུང་ཞེ་བརྒྱད་ཅན་་རྩིག་པ་སོ་ཕག་ལས་
གྲུབ་པ་སྤུས་ལེགས་ཞིག་ལེགས་གྲུབ་བྱུང་། ཕྱི་ལོར། འདུ་ཁང་ཉེ་འཁོར་
དུ་མ་ ཙེ་ །ཁང་ རྒྱན་ ཉེར་ལྔ དུང་ ཕྲེང་ སྤེན་ རྒྱན་ ཅན་ བཅས་ བཞེངས་ ཤིང་།
གཙོ་སྐུ་ཇོ་བོ་ཤཱཀྱ་མུ་ནེ་མཐོ་ཚད་ཁྲུ་གསུམ་ཅན་དང་། འཇམ་དབྱངས་ཀུན་
གཟིགས་པྱམས་པ་ཆོས་འཁོར་མ་སོགས་དང༌། རྡོ་རྗེ་འཆང་བླ་ཁོ་རིན་པོ་
ཚེའི་སྐུ་འདྲ། གཞན་ཡང་རྗེ་ཡབ་སྲས་ལ་སུམ། སངས་རྒྱས་རབས་བདུན།
ཀུན་མཁྱེན་སྐུ་ཕྲེང་། ལཱ་མོའི་སྐུ་ཕྲེང་། ཐར་ཤུལ་དགེ་ལེགས་དབང་ཕྱུག་
ཆོས་སྐྱོང་རྒྱ་མཚོ། འཇམ་དབྱངས་ཆོས་རྗེ། འཁོར་དག་པ་རྣམ་བརྒྱད།
མི་ལ་རས་པ། རྗེ་བཙུན་ཤེས་རབ་སེངྒེ། གྲུབ་ཆེན་སྐལ་ལྡན་རྒྱ་མཚོ་
སོགས་དང༌། དུས་གསུམ་སངས་རྒྱས། རིགས་པ་སུམ་མགོན་པོ། ཚེ་ལྷ་
རྣམ་གསུམ། མགོན་ཁང་དུ་འཇིགས་བྱེད་གཙོས་རྗེའི་ཐུགས་དམ་ལྷ་ལྔ།
རྟ་མགྲིན་གསང་སྒྲུབ་ སོགས་དང་། འདུ་ཁང་ཡང་ ཐོག་ ཏུ སྟོན་ པ་ གཙོ་
འཁོར་གསུམ། ཇོ་འབྲོམ་ཡབ་སྲས་གསུམ། མཁན་སློབ་ཆོས་གསུམ།
ཧང་ཀྲིག་སྤོས་ཤིང་ལས་གྲུབ་པའི་བཤགས་ལྷ་སོ་ལྔ་སོགས་སྐུ་འདྲ་གང་མང་



ཀོས་ན་ན་ཐར་ཤུལ་དགོན་རྣམ་དག་ཁྲིམས་ལྡན་གླིང་།
：521：
བཞེངས། རྗེ་བཙུན་ཤེས་རབ་སེངྒེ་ལ་འདུལ་དཀར་ནག་སོགས་ཀྱིས་བསྐོར་
བ། རྗེ་རིན་པོ་ཆེ་ལ་ རྒྱན་དྲུག་ མཆོག་ གཉིས་ ཀྱིས་ བསྐོར་བ། གསང་
འདུས། འཇིགས་བྱེད། འཁོར་ཆེན། ཐུགས་རྗེ་ཆེན་པོ་བཅུ་གཅིག་
ཞལ། བཤགས་ལྷ་སོ་ལྔ། འཇམ་དབྱངས་ཀུན་གཟིགས། གདུགས་
དཀར། རྗེ་གཟིགས་པ་ལྔ་ལྡན། རྟ་མགྲིན་གསང་སྒྲུབ། མགོན་པོ།
ཆོས་རྒྱལ། ལྷ་མོ། རྣམ་སྲས། དཔལ་མགོན་ཞལ་བཞི་སོགས་གསེར་
འོད་ཆེམ་ཆེམ་དུ་འཕྲོ་བཞིན་པའི་གྱན་ཐང་བཅོ་བརྒྱད་ལྷག་ལེགས་འགྲུབ་བྱུང་།
སྟོན་མཇུག༧ཁོང་རིན་པོ་ཆེའི་གསུང་བཀོད་ལྟར་བདེ་ཆེན་དབུ་མཛད་དཀོན་
མཆོག་རྒྱ་མཚོ་མཆོག་གིས་ཐུགས་ཁུར་མཛད་དེ་གཟུངས་གཞུག་བྲི་སྒྲུབ་ཚད་
ལྡན་དང་། མ་ཎི་འཁོར་ལོ་བདུན་ཅུ་ལྷག་དཀྲིས་ཏེ་བསྐོར། ལོ་དེར་འདུ་
ཁང་ལ་གསེར་ཚོན་དང་། མཆོད་རྫས་སྣ་ཚོགས་ཚེམ་དྲུབ་ལེགས་པར་བྱས་
ཏེ་སྐུ་གསུང་ཐུགས་རྟེན་གྱིས་བྱུར་བར་གཏམས་པའི་གཙུག་ལག་ཁང་རྟེན་དང་
བརྟེན་པ་ཡོངས་སུ་གྲུབ། དགུ་བའི་ཉེར་གཉིས་ལ་སྤྱན་དབྱེའི་ཆོ་ག་དང་
འབྲེལ་བར་དགའ་སྟོན་མཚོན་ཙམ་བྱས་ཏེ་གྲྭ་པ་ལྔ་བཅུ་ལྷག་འདུ་ཁང་གསར་
བའི་ནང་དུ་ཚོགས་འཚོགས། གྲྭ་ཁང་ཡང་ཉི་ཤུ་ལྷག་ལ་འཕེལ། དགུན་
ཁོང་སྐུ་དངོས་ཀྱིས་གྲྭ་ཚང་ཡོངས་ལ་འཇིགས་བྱེད་བཅུ་གསུམ་མའི་འདོན་རྟ་
ཕྱག་ལེན་ཞིབ་ཁྲིད་དང་། ཆོས་སྤྱོད་སྐོར་གྱི་འདོན་རྟ་ཡང་ཁྲིད་ནས་ལྔ་
མཆོད་བཙུགས། གནམ་ལོ་གསར་ཚེས་ལ་ཆོ་འཕྲུལ་ སྨོན་ལམ་བསྡུས་པ་
བཙུགས་ཤིང༧ཁོང་རྡོ་རྗེ་འཆང་ནས་གསུང་ཆོས་ལ་ལམ་རིམ་འཇམ་དཔལ་
ཞལ་ལུང་གི་ཁྲིད་ཞིབ་རྒྱས་གནང་། འདི་ལོ༧ཁོང་རྡོ་རྗེ་འཆང་གི་དངོས་
སློབ་དགེ་བའི་བཤེས་གཉེན་ཆེན་མོ་རྗེ་བྱམས་པ་འཕྲིན་ལས་ཀྱང་དགོན་འདིར་



、 522：
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
་
ཕེབས་ནས་གཞི་བཏིངས། དགེ་བཤེས་བ་ཁོང་གིས་ཀྱང་ལོ་རེ་བཞིན་རྒན་
གཞོན་ ཚང་ མར་ ལམ་ རིམ་ འཇམ་ དཔལ་ ཞལ་ ལུང་ དང་། བདེ་ ལམ།
འཇིགས་མེད་དབང་པོའི་གསུང་གི་ས་ལམ་རྣམ་གཞག རིན་ཕྲེང་སོགས་
དཔེ་ཁྲིད་ རྒྱུན་ རིང་གནང་། ཞར་ལ་ པྲ་ཏིའི་སུམ་རྟགས། སྙན་ ངག་
དབྱངས་ཅན་དགྱེས་གླུ་རྩ་བ་ཐུགས་རྒྱུད་སོགས་ཐུན་མོང་རིག་གནས་སྐོར་གྱི་
བཀའ་དྲིན་བསྐྱངས། ཆོ་འཕྲུལ་སྨོན་ལམ་གྱི་གསུང་ཆོས་ཕལ་ཆེར་དགེ་
བཤེས་རིན་པོ་ཆེ་ཁོང་ནས་གསུངས། རྒྱུན་དུ་གཞོན་པ་རྣམས་ལ་བསླབ་སྟོན་
དང་། སྒྲིག་ཁྲིམས་ལ་དག་ཐེར་གནང་། དེ་བཞིན་དུ་ཏོག་ར་བླ་མ་དཀར་
པོའི་ཡང་སྤྲུལ་རྗེ་བློ་བཟང་བསྟན་འཛིན་རྒྱ་མཚོ་ཁོང་ཡང་ལོ་ངོ་ཉི་ཤུའི་རིང་
ངལ་རྩོལ་བཅོས་བསྒྱུར་གནང་སྟེ་ཕྱིར་ཕེབས་ནས་དམངས་གཙོའི་དོ་དམ་ལྷན་
ཚོགས་ཀྱི་ཁོངས་མིར་འདེམ་སྟེ་ཆོས་སྲིད་སྒྲིག་ཁྲིམས་གྱི་ཕྱོགས་ལ་བཀའ་དྲིན་
ཟབ། གཞན་ཡང་བཤེས་གཉེན་འཕྲིན་ལས་རྒྱ་མཚོ་དང་། དགེ་བཤེས་
བསྟན་འཛིན་རྒྱ་མཚོ་གཉིས་ནས་ཀྱང་། བསྡུས་གྲྭ་ས་ལམ་སོགས་ཁྲིད་ཅིང་།
ན་གཞོན་རྣམས་ སློབ་ གཉེར་ ལ་ རྟིང་བསྐུལ་ མཛད་ པ་ དང་། འདུ་ཁང་
འཛུགས་སྐྲུན་སོགས་ལའང་ནུས་པ་གང་ལེགས་མཛད་དོ། ། མེ་སྟག་ལོར།
ཁོང་དགེ་བཤེས་རིན་པོ་ཆེ་བྱམས་པ་འཕྲིན་ལས་མཆོག་གི་ཐུགས་ཁུར་འོག
སྨན་ཁང་དང་སྨན་གྱི་སློབ་གྲྭ་གསར་འཛུགས་གནང་། སྨན་པ་བཅུ་ལྷག་
གསོ་སྐྱོང་བྱས་ཏེ། སྨན་གྱི་རྒྱུད་ཆུང་གསུམ་དང༌། སུམ་རྟགས་སྙན་ངག་
སོགས་ཐུན་མོང་རིག་གནས་སྐོར་མཛུབ་ཁྲིད་གནང་ཞིང་། ལོ་དེར་རིག་
གནས་རྒྱ་མཚོའི་ཕྲེང་བ་འཛིན་པ་སྨད་སོག་བཛྲ་ཕེབས་ནས་མགོན་ཆོས་དང་
རྣམ་སྲས་སོགས་ཀྱི་འདོན་རྟ་རྡུང་སོགས་ཞིབ་ཁྲིད་མཛད། དགུན༧ཁོང་



ཀོས་ནན་ཐར་ཤུལ་དགོན་རྣམ་དག་ཁྲིམས་ལྡན་གླིང་། 523 .
རིན་པོ་ཆེ་མདའ་བཞིའི་སྒར་གྲོང་གཉིས་ཀྱིས་ཞུ་བ་ནན་ཆེར་ཕུལ་བར་བརྟེན།
ཀུན་བདེ་གླིང་ལ་ཕེབས། རབ་བྱུང་བཅུ་བདུན་པའི་ཐོག་མ་མེ་ཡོས་གསར་
ཚེས་ལ༧ཁོང་བགྲང་བྱ་བརྒྱད་ཅུ་བཞེས་པའི་ལོ་སར་དུས་སྟོན་གྱི་དཔལ་ལ་རོལ།
ལོ་དེར་ཀུན་གཟིགས་པཎ་ཆེན་རིན་པོ་ཆེས་ཐུགས་ཁུར་བཞེས་འོག་རྒྱལ་ས་པེ་
ཅིན་དུ་ཆོས་ལུགས་ཀྱི་ཚོགས་འདུ་རྒྱས་པ་ཞིག་འཚོགས་པའི་གྲས་སུ༧ཁོང་ཡང་
ཕེབས་དགོས་བྱུང་བས་པེ་ཅིན་དུ་ཕེབས། དེར་ཚོགས་པ་ཡོངས་དང་ལྷན་དུ་
པཎ་ཆེན་རིན་པོ་ཆེ་ལ་མཇལ་ཁ་ཞུས། ཀུན་མཁྱེན་རིན་པོ་ཆེ་མཆོག་དང་།
གུང་ཐང་ཚང་རྣམ་གཉིས་ལ་མཇལ་ཁ་དང་འཚམས་ཞུ་དྲངས། ཉིན་ཤས་
ནས་ཁོང་རྣམ་གཉིས་སོ་སོ་ནསz/ཡོངས་འཛིན་རྡོ་རྗེ་འཆང་ཁོང་གི་བཞུགས་
གནས་སུ་ཕེབས། ཞལ་བརྡ་རྒྱས་པར་གནང་། བོད་ཀྱི་གནམ་ལོ་གསར་
ཚེས་ལ་ཚོགས་པ་ཡོངས་ཀྱིས་པཎ་ཆེན་རིན་པོ་ཆེ་དང་ལྷན་དུ་ལོ་སར་ལ་རོལ།
ཚོགས་འདུ་གྲོལ་ནས་ཕྱིར་ཀུན་བདེ་གླིང་དུ་ཕེབས། སྔར་ནས་འཇམ་མགོན་
བསྟན་པའི་སྲོག་ཤིང་གཡེར་གཤོང་ཆོས་པ་རིན་པོ་ཆེ་འཇམ་ དབྱངས་དགེ་
འདུན་རྒྱ་མཚོ་མཆོག་ནས་དངོས་དང་འཕྲིན་གྱི་ལམ་ནས་བཀའ་ཆོས་ཀྱི་རྒྱུན་
གང་བཞུགས་གནང་རྒྱུའི་ཞུ་བ་ཡང་ཡང་ཕུལ་བར་བརྟེན་དབོ་ཟླའི་ཚེས་ལ་
གཡེར་གཤོང་བསམ་གཏན་ཆོས་གླིང་དུ་ཕེབས། དེར་ལམ་སྔགས་གཉིས་ཀྱི་
བཤད་ལུང་། སྲད་དབེན་བླ་མའི་རྣལ་ འབྱོར། བདེ་གསང་འཇིགས་
གསུམ། ཀུན་རིག སྨན་བླ། ཐུགས་རྗེ་ཆེན་པོ་རྣམས་ཀྱི་དབང་དང༌། །
མགོན་ཆོས་རྣམ་ལྔ། རིགས་གསུམ་སྤྱི་སྒྲུབ་སོགས་ཀྱི་རྗེས་གནང་། དེ་
ནས་ཆོས་པ་རིན་པོ་ཆེ་ཁོང་དང་། བླ་བྲང་བཀྲ་ཤིས་འཁྱིལ་གྱི་དགེ་བའི་
བཤེས་གཉེན་རྗེ་དགེ་འདུན་རྒྱ་མཚོ་མཆོག་དང་། གནས་ལྔ་ཀུན་གཟིགས་



524
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
དགེ་བཤེས་བློ་བཟང་རྒྱ་མཚོ། སྨན་རམས་པ་བསྟན་གོ་སོགས་དགེ་འདུན་
ཞལ་གྲངས་བརྒྱ་དང་དྲུག་ཅུ་ལྷག་ལ། གསང་འདུས་འཇམ་པའི་རྡོ་རྗེ་ལྷ་
བཅུ་དགུ་དང་འབྲེལ་ བར་ཕྲེང་ཀྲི་སྦྲགས་པའི་དཀྱིལ་འཁོར་ཞེ་ལྔར་གཅིག་
འཐུས་ཀྱི་སྟ་གོན་སྔོན་དུ་བཏང་སྟེ་རྡོ་རྗེ་ཕྲེང་བའི་དབང་ཡོངས་རྫོགས་གནང་།
ཕྱིར་ལཱ་མོ་ཀུན་བདེ་གླིང་སོགས་ཞབས་ཀྱིས་བཅགས་ནས་ཕྱིར་གདན་སར་
ཕེབས། ལོ་འདིར་དབྱར་ གནས་ཚུགས་ ཤིང་། ལམ་ རིམ་ འཛིན་ གྲྭ།
བསྐྱེད་རིམ་འཛིན་གྲྭ། བཀའ་རམས་འཛིན་གྲྭ་གསུམ་དུ་ཕྱེས་ནས། ལམ་
རིམ་འཆད་ཉན་གྱི་བཤད་གྲྭ་བཙུགས། དགེ་འདུན་ཞལ་གྲངས་ཀྱང་བདུན་
ཅུ་ལྷག་ལ་སླེབས། སྟོན་མཇུག་ཁོང་རིན་པོ་ཆེ་རྒྱལ་བའི་ལུང་གིས་ཟིན་པའི་
རྭ་རྒྱུ་ བཀྲ་ ཤིས་འབྱུང་ གནས་ སུ་ ཕེབས། སྐྱབས་ ཁྲིད། བདེ་ གསང་
འཇིགས་གསུམ། ཀུན་རིག མི་འཁྲུགས་པ། རྣམ་སྣང་མངོན་བྱུང་།
རྟ་མགྲིན་ཡང་གསང་གི་དབང་སོགས་མང་དུ་བསྩལ། ་ གདན་སར་ཕེབས་
ནས་དགུན་རི་ཕུག་མཚམས་ཁང་དུ་བསྙེན་མཚམས་ལ་བཞུགས་སོ།།
• ས་འབྲུག་ལོའི་གནམ་ལོ་གསར་ཚེས་ལ༧ཁོང་རྡོ་རྗེ་འཆང་དགུང་ལོ་གྱ་
གཅིག་བཞེས་པའི་དགའ་སྟོན་དང་འབྲེལ་བར་གྲྭ་ཚང་ཡོངས་ནས་ཚེ་སྒྲུབ་དང་
འབུལ་བའི་རྣམ་གྲངས་ཕུལ། དགེ་བའི་བཤེས་གཉེན་རྗེ་བྱམས་པ་འཕྲིན་
ལས་ནས་མཎྜལ་བརྟན་བཞུགས་ཕུལ། ལོ་འདི་ནས་བཟུང་ཆོ་འཕྲུལ་སྨོན་
ལམ་རྒྱས་པར་འཚོགས། སོས་ཀར་སྟོན་ཆོས་འཇམ་དབྱངས་ཀུན་གཟིགས་
ལྷ་ཁང་བཞེངས་རྒྱུའི་ཞལ་བཀོད་གནང་། ལོ་དེར་ལྷ་ཁང་གྱན་བཅོ་ལྔ་ཅན་
གཡུ་ཐོག་གིས་བརྒྱན་པའི་བཀོད་པ་མཛེས་པ་ལེགས་པར་གྲུབ། དབྱར་
༧ཁོང་རྡོ་རྗེ་འཆང་བདེ་ཆེན། སྒར་ཐོག་སོགས་སུ་ཕེབས་ནས་བཀའ་ཆོས་ཅི་



ཀོས་ནན་ཐར་ཤུལ་དགོན་རྣམ་དག་ཁྲིམས་ལྡན་གླིང་།
:525 ：
པ་ཡ
=
རིགས་གནང་བ་རྣམ་ཐར་ལྟར། སྣང་བ་མཐའ་ཡས་ཀུན་གཟིགས་པཎ་ཆེན་
མཆོག་གི་བཀས་བསྐུལ་བ་ལ་བརྟེན་ནས་དུས་འཁོར་སྤྱི་བཀའི་དབང་ཆོག་
བཤད་པ་དང་བཅས་པ་སྒྲིག་གནང་མཛད། སྟོན་མཇུག་པཎ་ཆེན་ཡོངས་
འཛིན་རྒྱ་ཡག་རིན་པོ་ཆེ་ཆེད་གཉེར་གྱིས་ཕེབས་པར་བདེ་གསང་དུས་འཁོར་
སོགས་ཀྱི་དབང་གི་ཕྱག་ལེན་སྐོར་ཐུགས་ ནས་ བསྙེལ་ བ་ སླར་ གསོ་ གནང་།
བདེ་ཆེན་ཆོས་འཁོར་གླིང་དུ་གཡེར་གཤོང་ཆོས་པ་རིན་པོ་ཆེ་གཙོས་བདེ་ཆེན་
བླ་གྲྭ་སྤྱི་ལ་གྲུབ་ཆེན་མི་ཏྲ་ཛོ་གི་ནས་བརྒྱུད་པའི་མི་ཏྲ་སོགས་དབང་བཀའ་ཆོས་
མང་པོ་གནང་། ལོ་འདིར་བླ་མ་རྡོ་རྗེ་འཆང་གི་གསུང་བཀོད་ལྟར་དམངས་
སྒོར་སུམ་ཁྲི་བཞི་སྟོང་ལྷག་གིས་བཞེངས་པའི་གོས་སྐུ་ཁྱད་མཚར་ལུང་བསྟན་
བྱམས་པ་གཙོ་སྐུ་ལ་ལྷབ་ལྷ་བཅུ་བདུན་གྱིས་བསྐོར་བ་ཞིག་བཞེངས་ནས་གྲུབ།
ས་སྦྲུལ་ལོའི་ཆོ་འཕྲུལ་སྨོན་ལམ་གྲོལ་ནས་དགེ་བའི་བཤེས་གཉེན་ཁོང་ཨ་ཁུ་
བྱམས་པ་འཕྲིན་ལས་ཀྱིས་ཁྲོས་ནག་དབྱངས་ཆགས་གནང་སྟེ་གཅོད་ཀྱི་ཞབས་
བརྟན་ བཙུགས་ ཤིང་། ཁོང་ ནས་ རྡོ་རྗེ་ སློབ་ དཔོན་ གནང་། འཇམ་
དབྱངས་ཀུན་གཟིགས་དཔེ་ མཛོད་ཁང་ལ་གསེར་ཚོན་བཏང་། འཇམ་
དབྱངས་ཀུན་གཟིགས་དང་། རྒྱལ་བ་རྡོ་རྗེ་འཆང་། མི་འཁྲུགས་པ་མཐོ་
ཚད་ཁྲུ་གསུམ་ཅན་གཙོ་བོར་བཞེངས་ཤིང་། བཀའ་བསྟན་ཚར་བཅུ་གསུམ།
རྗེ་ཡབ་སྲས་ཀྱི་བཀའ་འབུམ་ཚར་ལ། མདོ་དབུས་ཁམས་གསུམ་གྱི་མཁས་
གྲུབ་ཚད་ལྡན་བདུན་ཅུ་ལྷག་གི་གསུང་འབུམ་བཅས་པོད་སྟོང་ཕྲག་གཉིས་ལྷག་
བཞུགས། སྟེང་ཁང་དུ་བླ་མ་རིན་པོ་ཆེའི་གསུང་བཀོད་ལྟར། དགེ་བའི་
བཤེས་གཉེན་ཨ་ཁུ་བཛྲ་དང་གྲྭ་པ་བཞིས་ཟླ་ཤས་ལ་བཞེངས་མཐར་འཇིགས་
བྱེད་བློས་བསླངས་ཁོར་ཡུག་དུར་ཁྲོད་དང་བཅས་གྲུབ། སྐུ་འདྲ་རྣམས་ལ་



，526 •
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
གཟུངས་གཞུག་ཚད་ལྡན་ཕུལ་ནས་སྤྱན་དབྱེའི་ཆོ་ག་རྒྱས་པར་མཛད་དོ། །
དགེ་བཤེས་བྱམས་པ་འཕྲིན་ལས་མཆོག་དང་། ཨ་ཁུ་བཛྲ་གཉིས་ནས་རང་
དགོན་གྱི་གྲྭ་པ་བཅོ་ལྔ་ལྷག་ལ་དུས་འཁོར་ཆོ་ག་ཡོངས་རྫོགས་ཀྱི་འདོན་རྟ་ཕྱག་
ལེན་ས་ཆོག་ རྡུལ་ཚོན་བཅས་ཞིབ་ཁྲིད་གནང་ སྟེ་ཆིག་རྐྱ་ཐུབ་ པར་མཛད།
འདི་ལོ་ཁོང་རྡོ་རྗེ་འཆང་ཀུན་བདེ་གླིང་སོགས་སུ་ཕེབས། བཀའ་ཆོས་ཅི་
རིགས་གནང་། བདེ་ཆེན་དགོན་དང་གྲོང་བརྒྱུད་ནས་དུས་དབང་གི་སྙན་
གསན་ཕུལ། སྒོ་ དམར་ གཡེར་གཤོང་ སོགས་ སུ་ ཞབས་ ཀྱིས་ བཅགས།
མདོ་སྔགས་ཀྱི་ཆོས་བཀའ་མང་དུ་གནང་། སྟོན་ལཱ་མོ་བདེ་ཆེན་དགོན་དུ་
སེར་སྐྱ་ཁྲི་ཕྲག་དུ་མར་དཔལ་དུས་ཀྱི་འཁོར་ལོའི་དབང་ཆེན་སྨིན་རྒྱས་སུ་
བསྩལ། ས་རྟ་ལོར་གཡེར་གཤོང་ཆོས་པ་ རིན་པོ་ཆེ་དང་། ཨ་ལགས་
གཤོང་མོ་ཆེ། འཕྲིན་ལས་སྤྲུལ་བའི་སྐུ་སོགས་ཕྱོགས་འདུས་ཀྱི་བླ་གྲྭ་བརྒྱ་
ཕྲག་ལྷག་ལ་སྒྲུབ་ཐབས་རིན་འབྱུང་གཙོས་བཀའ་ཆོས་མང་དུ་གནང་། ཐར་
ཤུལ་ཚོ་གསུམ་གྱིས་ཁོང་རིན་པོ་ཆེ་ལ་སྔོན་ནས་དུས་འཁོར་དབང་གི་སྙན་
གསན་ཕུལ་ཡོད་ཅིང་། དགེ་བའི་བཤེས་གཉེན་ཁོང་ཨ་ཁུ་བྱམས་པ་འཕྲིན་
ལས་ཚང་ནས་མང་སྟོད་སྨད་ཀྱི་རོང་འབྲོག་ཡོངས་ལ་དབང་གི་བྱ་བ་རྣམས་
བཀོད་སྒྲིག་གང་ལེགས་བྱས། ཁོང་ནས་ཞིང་ཆེན་བོད་སྨན་ཁང་དང་སྐུ་
འབུམ་ཕྱོགས་སུ་བུམ་རྫས་སོགས་སྒྲིག་གནང་མཛད་དེ་ཕྱིར་ཕེབས་འཕྲལ་བློ་
བུར་སྐུ་གཤེགས། དུས་འཁོར་བ་རྣམས་ཀྱིས་དུས་འཁོར་སྒྲུབ་མཆོད་དང་
འབྲེལ་བར་དགོངས་རྫོགས་བསྒྲུབས། སྣོན་ཟླའི་ཡར་ཚེས་ནས་༧ལ་མོ་གོང་
ས་རྗེ་བཙུན་བློ་བཟང་ལུང་རིགས་བསྟན་པ་རྒྱ་མཚོ་མཆོག་དང་། ཐར་ཤུལ་
སྤྲུལ་བའི་སྐུ་རིན་པོ་ཆེ། ༧གཡེར་གཤོང་ཆོས་པ་རིན་པོ་ཆེ་སོགས་བླ་སྤྲུལ་



ཀོས་ན་ན་ཐར་ཤུལ་དགོན་རྣམ་དག་ཁྲིམས་ལྡན་གླིང་། ：527 ：
བརྒྱ་ལྷག་དད་ལྡན་སེར་སྐྱ་ཆིག་འབུམ་བཞི་ཁྲི་ལྷག་ལ་སྟ་གོན་སྔོན་དུ་འགྲོ་བའི་
དཔལ་དུས་ཀྱི་འཁོར་ལོའི་དབང་གི་རིམ་པ་སྨིན་རྒྱུས་སུ་བསྩལ། འདི་ནས་
བཟུང་ཁོང་པ་རྡོ་རྗེ་འཆང་ལ་ཕུལ་པའི་དབང་ཡོན་དང་རྟ་ཟོག་ཚང་མ་གཞུང་ལ་
སྤྱི་འཇོག་གནང་བར་བརྟེན་འདུ་ཁང་ཕྱི་རིམ་དུ་དུང་ཕྲེང་སྤེན་རྒྱན་གྱིས་མཛེས་
པའི་གཞུང་ཁང་གྱན་སུམ་ཅུ་ལྷག་ལས་ཏེ་གཞུང་བཙུགས། འཛུགས་སྐྲུན་
དང་དགོན་པའི་གཏོང་སྒོ་སོགས་དེ་ནས་གཏོང་རྒྱུ་བྱས། སྟོན་ཆོས་ཀུན་
གཟིགས་ལྷ་ཁང་ལ་ཕྱི་ར་བསྐོར་ཏེ་སྒོ་ཆེན་ལས་ ལྷོ་ཁང་ཉེ་འགྲམ་དུ་གཟིམ་
ཆུང་བཀོད་ལེགས་ཞིག་ཀྱང་ལེགས་པར་གྲུབ། ལོ་དེར་མདུན་རི་ལ་ཐང་ཤིང་
ལྔ་བརྒྱ་བཙུགས། ཕྱིས་སུ་ལོ་རེ་བཞིན་སྡོང་ཕྲུག་སྟོང་ཕྲག་དུ་མ་བཙུགས་ཏེ་
ཁོར་ཡུག་སྔོ་ལྗང་ལ་བསྒྱུར་བར་འབད་པ་བསྐྱེད། གཞན་ཡང་དགོན་པའི་
རྒྱབ་ངོས་སུ་མ་ཎི་འཁོར་ཁང་གྱན་བཅུ་ལས་ཏེ་མ་ཎི་དུང་ཕྱུར་བཅོ་ལྔ་ལྷག་
བསྐོར། སྔོན་ལོ་བའི་མཚམས་པ་བློ་གྲོས་ནས་ཐར་མདོའི་འཁོར་ཆེན་གྱི་པར་
ཤིང་དང་མདོ་གདུགས་སྒྲོལ་གསུམ། སྨོན་ལམ་རྣམ་ལྔ། རྒྱལ་མཚན་རྩེ་མོ་
སོགས་མང་པོ་ཞིག་སྤྱི་འཇོག་གནང་ཡོད་པས། བླ་མ་རིན་པོ་ཆེ་མཆོག་གིས་
ཐར་མདོའི་ འཁོར་ཆེན་གྱི་ དཀར་ཆག་ བརྩམས་ ནས་ པར་ ལ་ བཀོད་ ཅིང་།
དགེ་བཤེས་བློ་བཟང་བསྟན་པ་མཆོག་གི་མཚོན་བྱ་དོན་གྱི་དགེ་འདུན་ཉི་
དང་། ཨ་ཁུ་ལྷ་མོ་ཚུལ་ཁྲིམས་ཚང་གི་སྔགས་ཀྱི་ས་ལམ་གཉིས་ཀྱང་པར་ལ་
བཀོད། གཞན་དགེ་སློང་ལུང་རྟོགས་རྒྱ་མཚོས་མཐུན་རྐྱེན་སྦྱར་ཏེ། ཁྲོས་
ནག་ཆོ་ག་ཡོངས་རྫོགས་ ཕྱག་ལེན་ཡིག་ཆུང་བཅས་པར་ལ་ བཀོད་དེ་སྦྱོར་
འཇགས་བྱས། དབྱར་བླ་མ་རིན་པོ་ཆེ་དགོན་གོང་མ་དང་ཀུན་བདེ་གླིང་
སོགས་སུ་ཕེབས། ཆོས་བཀའ་མང་པོ་གནང་བ་རྣམ་ཐར་དུ་གསལ། སྟོན་



་ 528 ·
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
མཇུག་ཆོས་པ་རིན་པོ་ཆེ་སོགས་ལ། བརི་བརྒྱ་རྩ། སྣར་ཐང་བརྒྱ་རྩ།
སྒྲུབ་ཐབས་རྒྱ་མཚོ་སོགས་ཀྱི་རྗེས་གནང་དང༌། སྒྲུབ་ཐབས་རིན་འབྱུང་
སོགས་སྒྲུབ་ཐབས་ སྐོར་གྱི་ལུང་བཅས་གནང༌། ལྕགས་ལུག་ལོར། ཆོ་
འཕྲུལ་སྨོན་ལམ་སྐབས་ཚེས་བཅུ་གཅིག་ལ་གོས་སྐུ་བཤམས་པ་དང་། བཅོ་
ལྔའི་ཉིན་མ་ཎི་མགུར་དབྱངས། བཅུ་དྲུག་ལ་བྱམས་པ་གླིང་སྐོར་བཅས་
གསར་དུ་བཙུགས། ས་ཟླའི་ཡར་ཚེས་ལ། བླ་མ་རིན་པོ་ཆེའི་བཀའ་ལྟར།
བདེ་ཆེན་དགོན་གྱི་སྨད་རྒྱུད་པ་ཁོང་བློ་བཟང་འོད་ཟེར་མཆོག་ཆེད་གཉེར་གྱིས་
ཕེབས་ཏེ། གདན་ས་འདི་ཀར་དཔལ་གསང་བ་འདུས་པའི་ཆོ་ག་ཡོངས་
རྫོགས་ཀྱི་འདོན་རྟ་དབྱངས་ཞིབ་ཁྲིད་གནང་སྟེ། ཆུ་སྟོད་དུས་ཆེན་དང་
འབྲེལ་བར་སྒྲུབ་མཆོད་བཙུགས། རྡོ་རྗེ་འཆང་དངོས་བླ་མ་རིན་པོ་ཆེ་མཆོག་
བླ་བྲང་བཀྲ་ཤིས་འཁྱིལ་དུ་ཕེབས་ཏེ༧གོང་ས་སྐྱབས་མགོན་རིན་པོ་ཆེར་མཇལ།
གདན་ས་རྣམ་དག་ཁྲིམས་ལྡན་གླིང་འདི་ཉིད་ཇི་སྲིད་ནས་བ་ནས་པར་ཆོས་སྲིད་
གཉིས་ཀྱི་སྒོ་ནས་སྐྱོང་ཁུར་གནང་རྒྱུའི་ཞུ་བ་ཕུལ་བར་ཐུགས་དགྱེས་པས་ཞལ་
བཞེས་གནང་། བླ་མ་རིན་པོ་ཆེའི་དངོས་སློབ་གནས་ལྔ་ཀུན་གཟིགས་རྗེ་བློ་
བཟང་རྒྱ་མཚོ་གདན་ས་འདི་གའི་དགེ་རྒན་དུ་གནང་ ཕྱི་ལོ་ནས་རིམ་པར་
ཕེབས་ཏེ་དཔེ་ཁྲིད་རྒྱུན་རིང་མཛད། བླ་བྲང་ནས་ཕྱིར་ཕེབས་སྐབས་བྲིས་
མདོ་དང་རེབ་གོང་ཕྱོགས་ཀྱིས་ཞུ་བ་ནན་ཆེ་བར་བརྟེན་སོ་སོའི་འདོད་མོས་
ལྟར་ཆོས་བཀའ་མང་དུ་གནང་། ཆུ་སྤྲེལ་ལོར་བླ་མ་རྡོ་རྗེ་འཆང་གི་གསུང་
བཀོད་ལྟར་བདེ་ཆེན་དབུ་མཛད་དཀོན་མཆོག་རྒྱ་མཚོ་ཁོང་ཕེབས་ནས་གྲྭ་པ་
བཞི་བཅུ་ལྷག་ཚོགས་བཙུགས་ཏེ། མགོན་ཆོས་ཀྱི་འདོན་རྟ་དབྱངས་ཆེན་
རྡུང་དང་བཅས་ཞིབ་ཁྲིད་གནང་། ལྕགས་མཁར་ལ་མཁོ་བའི་ཡོ་བྱད་རྣམས་



ཀོས་ནན་ཐར་ཤུལ་དགོན་རྣམ་དག་ཁྲིམས་ལྡན་གླིང༌།
： 529 ་
ཚགས་པར་བྱས། དབྱར་གནས་གྲོལ་ཏེ་བརྒྱད་པའི་བཅོ་ལྔ་ལ་རྒྱབ་རིའི་རྩེར་
བྱིང་དཀར་བའི་ལབ་རྩེ་གསར་དུ་བསྟད། དགུ་བའི་ནང་འཇིགས་བྱེད་དང
ལས་གཤིན་སྦྲགས་པའི་བསྙེན་པ་སྦྱིན་སྲེག་བཅས་གཏོར་ཆེན་དྲག་པོ་ཟུར་དགུ་
བའི་སྒྲུབ་པ་ཚད་ལྡན་བཙུགས། ཆུ་བྱ་ལོའི་ཆོ་འཕྲུལ་སྨོན་ལམ་གྲོལ་ནས་ཞྭ་
དམར་སྤྲུལ་བའི་སྐུ་རིན་པོ་ཆེ་ཕེབས་པར། རབ་བྱུང་དང་དགེ་ཚུལ་གྱི་
བསླབ་པ་ལ་བཀོད། ཤིང་བཟའ་སྤྲུལ་སྐུ་ཚང་དང་། དབྱི་ཆེན་ཚང་།
གཙོ་རུ་ཚང་སོགས་རྭ་རྒྱའི་བླ་གྲྭ་མང་པོར་སྔ་ཕྱིར་སྐྱབས་ཁྲིད་དགའ་ལྷ་སོགས་
ཀྱི་ཁྲིད་དང་། བདེ་གསང་འཇིགས་གསུམ། འཁོར་ཆེན། ཀུན་རིག་
སོགས་དབང་བཀའ་ཆོས་ཀྱི་རྒྱུན་མང་པོ་གནང་། ལོ་དེར་དགོན་པའི་བྱང་
སྐྱོར་གྱི་ཚུལ་དུ་ཉེ་འཁོར་གྱི་ལྷ་ སྡེ་རྣམས་ཀྱིས་གསེར་བཟང་རྒྱལ་པོ། མི་
འཁྲུགས་པ། ཡུམ་ཆེན་མོ། སྣང་སྲིད་ཟིལ་གནོན་སོགས་ཀྱི་སྐུ་འབུམ་ཕྱི་
སོ་ཕག་ལས་གྲུབ་པ་དུང་ཕྲེང་སྤེན་རྒྱན་ཅན་བརྒྱད་བཞེངས། ཤིང་ཁྱི་ལོར་
གཡེར་གཤོང་ཆོས་པ་རིན་པོ་ཆེ་སོགས་གཞི་བྱེས་ཀྱི་བླ་གྲྭ་མང་པོ་ལ་མགོན་པོའི་
བཀའ་ཆེན་བཅུ་གཉིས། ཞལ་རྣམ་འགྱུར་བཅུ་བདུན། རྣམ་སྲས་བཀའ་
བཅོ་ལྔ། གསེར་ཆོས་བཅུ་གསུམ་སོགས་ཆོས་རྒྱུན་དཀོན་པོ་མང་པོ་གནང་།
སྟོན་མདའ་ཚན་ཚོ་བ་བདུན་གྱིས་ཞུས་ངོར་སྒར་ཐོག་ཀུན་བདེ་གླིང་དུ་དཔལ་
དུས་ཀྱི་འཁོར་ལོའི་དབང་ཆེན་ཐེངས་བཞི་བ་གནང་། ཤིང་ཕག་ལོར་སྐུ་
འབུམ་བློ་བཟང་རྡོ་རྗེ་སོགས་ཀྱི་ངོར་བདེ་གསང་འཇིགས་གསུམ་སོགས་ཀྱི་
དབང་གནང་། ས་ཟླའི་ཡར་ཚེས་ལ་ཁྲི་ཀའི་གཤོང་མོ་ཆེ་བཀྲ་ཤིས་འཁྱིལ་དུ་
བདུད་ཤུལ་ལྷ་སྡེ་སོགས་ཀྱིས་ཞུས་ངོར་དཔལ་དུས་ཀྱི་འཁོར་ལོའི་དབང་ཆེན་
ཐེངས་ལྔ་བ་བསྩལ། དགུན་བླ་མ་རིན་པོ་ཆེ་རི་ཕུག་མཚམས་ཁང་དུ་བསྙེན་



.530：
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
མཚམས་གནང་། འདིའི་མཚོན་ལོ་རེ་བཞིན་ད་གུན་ཉི་མ་ལྡོག་ནས་བསྙེན་
མཚམས་ཅི་རིགས་ལ་བཞུགས་པ་ཡིན། མེ་བྱི་ལོའི་སོས་ཀར་བྱམས་ཁང་
བཞེངས་འགོ་ཚུགས། ལོ་དེར་ལྷ་ཁང་སུམ་ཐོག་ཕྱི་སོ་ཕག་ལས་གྲུབ་པ་
བཀོད་པ་ཁྱད་མཚར་ཞིག་བཞེངས། ཆུ་སྟོད་དུས་ཆེན་ དང་འབྲེལ་བར་
མགར་རྩེ་གོང་ཞོལ་སོགས་ཀྱིས་ཞུས་ངོར་དུས་དབང་ཐེངས་དྲུག་པ་གནང་།
ལོ་དེའི་ཁྲུམས་ཟླའི་ཡར་ཚེས་ལ་རུ་སྡུན་ཁག་གསུམ། སྨར་ཁམས་སོགས་ཀྱིས་
ཞུས་ངོར་དང་པོའི་སངས་རྒྱས་དུས་ཀྱི་འཁོར་ལོའི་སྨིན་བྱེད་དབང་གི་རིམ་པ་
བཀའ་དྲིན་དུ་བསྩལ། མེ་བྱི་ལོར་བྱམས་ཁང་ནང་དུ་ཀུན་དགའ་ར་བ་
བརྐོས་རིས་ངོ་མཚར་བས་བརྒྱན་པ་ཁང་བ་གྱན་བཅུ་གཉིས་བཞེངས་ནས་གྲུབ།
དེ་ལྟར་ལོ་གཉིས་ལ་བྱམས་པའི་གཙུག་ལག་ཁང་གི་ཕྱི་ཡོངས་སུ་གྲུབ། ཕྱི་ལོ་
སྟེ་མེ་གླང་ལོར། བྱམས་ཁང་གི་རྟེན་གཙོ་རྗེ་བཙུན་བྱམས་པ་བཟང་པོའི་
བཞུགས་སྟངས་ཅན་། མཐོ་ཚད་ལ་ཁྲུ་བཅོ་བརྒྱད་དང་། གཡས་སུ་དུས་
ཀྱི་འཁོར་ལོ་ཁྲུ་བདུན་ཅན། ། གཡོན་དུ་ཕྱག་རྡོར་འཁོར་ཆེན་ཁྲུ་བདུན་ཅན་ ་
དང་། ཉེ་བའི་སྲས་བརྒྱད། རྗེ་བཙུན་ཤེས་རབ་སེང་གེ་སོགས་བླ་སྐུ་མང་
པོ་དང་། སྤྱན་རས་གཟིགས་སེངྒེ་སྒྲ་སོགས་ལྷག་ལྷ་དུ་མ། རས་བྲིས་སྤྱན་
ཐང་གི་སྐོར་ལ། དགའ་ལྡན་ལྷ་བརྒྱ་མ། འཇམ་པའི་དབྱངས། འོད་
དཔག་མེད། བྱམས་པ་མགོན་པོ་རྣམས་ཀྱི་ཞིང་བཀོད། རྗེ་སྐུ་ལ་འཁོར་
དག་པ་རྣམ་བརྒྱད་ཀྱིས་བསྐོར་བ། ཀུན་མཁྱེན་འཁྲུངས་རབས། ལཱ་མོའི་
འཁྲུངས་རབས། གནས་བརྟན་བཅུ་དྲུག ཞོལ་ལྷ་མོ། རྒྱལ་ཆེན་སྡེ་
བཞི་བཅས་བཞེངས་གྲུབ་ཏེ། གཟུངས་གཞུག་དྲིལ་སྒྲུབ་ལེགས་པར་འདུ་
བྱས། གཙོ་བོའི་གཟུངས་ གཞུག་ལ། བཀའ་བསྟན་དང་ རྗེའི་ གསུང་



-
-
ཀོས་ནན་ཐར་ཤུལ་དགོན་རྣམ་དག་ཁྲིམས་ལྡན་གླིང་། : 531 ·
འབུམ་གཙོས་པོད་བདུན་བརྒྱ་ལྔ་བཅུ་ལྷག་དང་། རྗེའི་དབུ་ལྗོན་དང་ན་
བཟའ། ༧གོང་ས་རྒྱལ་བའི་དབང་པོ་བཅུ་བཞི་བའི་དབུ་ལྗོན། ལཱ་མོའི་
རྟེན་ཁྲོད་ན་བཞུགས་པའི་རྟེན་སྣ་གང་ཡོད་བཅས་བཞུགས། སྐུ་འདྲ་གཞན་
རྣམས་ལའང་གཟུངས་གཞུག་ཕུལ། ་ མཐའ་སྐོར་དུ་མ་ཎི་འཁོར་ལོ་ཟངས་
སེར་གྱི་ཐུམ་ཅན་བདུན་ཅུ་ལྷག་བསྐོར། གཙུག་ལག་ཁང་ལ་གསེར་ཚོན་
བཏང་ཞིང་། གསེར་ཏོག་རྒྱལ་མཚན་སོགས་ཀྱིས་བརྒྱན་ཏེ་ཕྱི་ནང་ཀུན་གཟི་
བྱིན་འབར་བར་བྱས་སོ། ། འདི་ལོ་ཨ་ཀྱཱ་རིན་པོ་ཆེ་ཆེད་གཉེར་གྱིས་ཕེབས་
ཏེ༧ཁོང་རྡོ་རྗེ་འཆང་ལ་སྙན་གསན་ཡང་ཡང་ཕུལ་བར་བརྟེན། སྐུ་འབུམ་དུ་
ཕེབས་ནས་གསེར་སྡོང་ཆེན་མོའི་མདུན་ དུ་ ཨ་ཀྱཱ་རིན་པོ་ཆེ་ཁོང་ལ་བསྙེན་
རྫོགས་ཀྱི་སྡོམ་པ་ལེགས་པར་ཕུལ། དེ་ནས་གཅན་ཚའི་སྲིབ་བལྟ་ཀོའུ་བ་
དགོན་དུ་དུས་འཁོར་དབང་ཆེན་གནང་། སྒར་གྲོང་ཐུན་མོང་གི་འདུན་མོས་
བཞིན་དྲུག་ པའི་སྨོན་ལམ་ཆེན་མོ་བཙུགས་ཏེ་སྨོན་ལམ་བཅའ་ཡིག་ བཅས་
གསུངས་ནས་གནང་། ཟླ་བཅུ་གཉིས་པའི་ནང༧གོང་ས་སྐྱབས་མགོན་ཀུན་
མཁྱེན་རིན་པོ་ཆེ་དང༧ཁོང་རིན་པོ་ཆེ། ཨ་ཁྱུ་མཆོག་སྤྲུལ་རིན་པོ་ཆེ། ཆུ་
བཟང་ཧོ་ཐོག་ཐུ་སོགས་སྐྱེས་ཆེན་དམ་པ་བདུན་ལྷག་གིས༧ལཱ་མོ་གོང་ས་སྤྲུལ་
བའི་སྐུ་རིན་པོ་ཆེ་ཐུགས་ཐག་བཅད། ཕྱི་ལོར་བདེ་ཆེན་ཆོས་འཁོར་གླིང་
སོགས་ སུ་ གདན་ སར་ འཁོད་ ནས་ ཀྲུང་ དབྱང་ དང་ ཞིང་ ཆེན་ གྱི་ བཀའ་
ལྟར༧/ཁོང་རྡོ་རྗེ་འཆང་གིས་ཡོངས་འཛིན་གནང་སྟེ་རབ་བྱུང་དང་དགེ་ཚུལ་གྱི་
སྡོམ་པ་ལེགས་པར་ཕུལ་རྗེས་གདན་ས་རྣམ་དག་ཁྲིམས་ལྡན་གླིང་འདི་གར་རྒྱུན་
བཞུགས་གནང་ནས་ དབང་ བཀའ་ ཆོས་ ཀྱི་ རྒྱུན་ གསན་ བཞིན་ པའི་ སྐབས་
ལས་ས་སོ། །



: 532 ·
མཚོ་ལྟ་ཡུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས༔
ད་ནི་དགོན་སྡེ་འདིའི་འཆད་ཉན་གྱི་རིམ་པ་མདོར་བསྡུས་ཙམ་བརྗོད་
ན། འཛིན་གྲྭ་གསུམ་ དུ་ཕྱེ་བའི་གཞུང་འོག་མ་ལམ་ རིམ་ འཛིན་ གྲྭ་ ལ།
འདོན་ཆ་སྨོན་ལམ་ཆོས་སྤྱོད་སྤྱི་དང་། བདེ་གསང་འཇིགས་གསུམ་གྱི་ཆོ་ག་
ཡོངས་རྫོགས། རབ་གནས་བཀྲ་ཤིས་སྙེ་མ། མགོན་ཆོས་རྣམ་གསུམ་གྱི་
བསྐང་ཆོག ཀུན་ མཁྱེན་ གོང་ མའི་ ལམ་ རིམ་ འཇམ་ དཔལ་ ཞལ་ ལུང་།
བསྡུས་གྲྭ་བློ་རྟགས་ས་ལམ། གྲུབ་མཐའ་སོགས་རྫོགས་ནས་གཞུང་བར་བ་
བསྐྱེད་རིམ་འཛིན་གྲྭ་ལ་འཕར། དོན་བདུན་ཅུ། རྟེན་འབྲེལ། རྒྱུན་གྱི་
བསྡུས་དོན། འདུས་པའི་ས་ལམ། སྔགས་ཀྱི་སྤྱི་དོན་སོགས་རྫོགས་ཤིང་།
ཆོ་ག་གསུམ་གྱི་ཐིག་རྡུལ་ཚོན་འདོན་རྟ་དབྱངས། གར་ཕྱག་རྒྱ་རྡུང་འབུད་
དཀྲོལ་བཅས་ཀྱི་ཕྱག་ལེན་ཕྲ་ཞིབ་ལེགས་པར་སྦྱངས་གྲུབ་ནས་བཀའ་རམས་
འཛིན་གྲྭ་ ལ་ འབུད་ ད་གོས་ སོ། ༑ ལོ་གཅིག་ གི་ཆོས་ ཐོག་ གི་ རིམ་ པ་ ནི།
ཧོར་ཟླ་དང་པོའི་ཚེས་གསུམ་ནས་ཆོ་འཕྲུལ་སྨོན་ལམ་ཆེན་མོ་ཚེས་བཅུ་བདུན་
བར་དང་དེ་ལ་ཞོགས་པ། གསུང་ཆོས། གུང་ཚོགས། སྨོན་ལམ་ཡར་
འཚོགས་དགུང་ཇ་ བཅས་ཆོས་ཐུན་ལྔ་རེ་བཅའ་ཡིག་། ཟུར་གསལ་ལྟར་ལ།
ཚོགས་མཆོད་དང་འབྲེལ་བར་ཧོར་ཟླ་གཉིས་པའི་ཚེས་གསུམ་ནས་བཅུ་བདུན་
བར་དཔྱིད་ཆོས་དང་པོ། འདིའི་ནང་བསྐྱེད་རིམ་པ་དང་། ལམ་རིམ་པ་
གཉིས་ལ་དོན་རྒྱུགས་ཚ་ནན་དྲག་པ་ལེན། ནག་ཟླའི་ཚེས་གསུམ་ནས་བཅུ་
བདུན་བར་བདེ་མཆོག་སྒྲུབ་མཆོད་དང་འབྲེལ་བར་དཔྱིད་ཆོས་གཉིས་པ།
ས་ག་ཟླ་བའི་ཚེས་གསུམ་ནས་སྨོན་ལམ་དང་འབྲེལ་ཏེ་བཅུ་བདུན་བར་དཔྱིད་
ཆོས་གསུམ་པ། འདིའི་ནང་ཚིག་རྒྱུགས་ཞིབ་ལེན་བྱེད། ཧོར་ཟླ་ལྔ་བའི་
ཚེས་གསུམ་ནས་བཅུ་བདུན་པར་དབྱར་ཆོས་དང་པོ། ཆུ་སྟོད་ཟླ་བའི་ཚེས་



ཀོས་ནན་ཐར་ཤུལ་དགོན་རྣམ་དག་ཁྲིམས་ལྡན་གླིང་། 533 .
བཞི་ནས་དཔལ་གསང་བ་འདུས་པའི་སྒྲུབ་མཆོད་ཉིན་བདུན། ཟླ་ངོ་ཕྱེད་
དང་གཉིས་ལ་དབྱར་གནས་ཆོས་ཐོག འདིའི་ནང་དབྱར་གྱི་རྙེད་པ་དབྱར་
གནས་པར་ཞལ་གྱིས་བཞེས་པ་ལ་ཐོབ་པ་བྱེད་དགོས་པར་བཅད། ཧོར་ཟླ་
བརྒྱུད་པའི་བཅུ་བདུན་ནས་སྟོན་ཆོས་ཚུགས་ཤིང་། ལྕགས་མཁར་བ་རྣམས་
བརྒྱད་པའི་ཉི་ཤུ་བརྒྱུད་ནས་འཇིགས་བྱེད་དང་ཆོས་རྒྱལ་གྱི་ལས་རུང་བསྙེན་པ་
ཚད་ལྡན་སྦྱིན་སྲེག་དང་བཅས་པ་གཏོང་དགོས། དགུ་བའི་ཉེར་བཞི་ནས་
འཇིགས་མཛད་རྡོ་རྗེ་དཔའ་བོ་གཅིག་པ་དང་ལས་གཤིན་སྦྲགས་པའི་གཏོར་
ཆེན་དྲག་པོ་ཟུར་དགུ་ བའི་ སྒྲུབ་ པ་ ཚད་ ལྡན་ སྙན་ བརྒྱུད་ མན་ ངག་ལྟར།
དགུ་བའི་ཚེས་བཅུ་བདུན་ནས་སྟོན་ཆོས་གཉིས་པ་ས་དཀར་ཆོས་ཐོག འདི་
སྐབས་ལྕགས་མཁར་བ་ལས་གཞན་གྲྭ་ཚང་བྱིངས་ནས་ཚོགས་དང་ཆོས་གྲྭ་རྒྱུན་
ལྡན་བྱེད། ལྔ་མཆོད་དང་འབྲེལ་བར་འཇིགས་བྱེད་བཅུ་གསུམ་མའི་སྒྲུབ་
མཆོད་དང་ཆོས་གྲྭ་ཉིན་བཅོ་ལྔ། འདི་སྐབས་དགེ་བསྐོས་གསར་རྙིང་བརྗེ་
སྤོར་བྱེད། ཧོར་ཟླ་བཅུ་གཅིག་པའི་བཅུ་བདུན་ནས་བཅུ་གཉིས་པའི་བཅུ་
བདུན་བར་བསྙེན་པ་དང་དཔེ་མཚམས་ཅི་རིགས་ལ་བགྲེས་གཞོན་ཚང་མ་
བཞུགས། ཆོས་མཚམས་སྐབས་སྐྱོར་སྦྱངས་ཉིན་བདུན། དུས་རྒྱུན་སྔ་དྲོ་
དཔེ་འཛིན། ཉིན་གུང་དཔེ་ཁྲིད། ཕྱི་དྲོ་གཤར་སྦྱངས། སྐབས་ནམ་
ཡོད་དུ་དཔེ་ལྟོས་བྱེད་པ་སོགས་འཆད་ཉན་བཤད་སྒྲུབ་ཀྱི་སྲོལ་བཟང་མི་ཉམས་
གོང་དུ་སྤེལ་བའི་ཐབས་ལ་འབད་བཞིན་ཡོད་དོ། །



• 534 ·
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ཨ་ཐིས་དགོན་བསམ་གཏན་གླིང་།
ཨ་ཐིས་དགོན་བསམ་གཏན་གླིང་ནི་ཀོས་ནན་རྫོང་མགོ་མང་ཞང་གི་
ཤར་ཕྱོགས་སུ་སྤྱི་ལེ་ཉེར་ལྔའི་མཚམས་ཏེ། སྟོད་ན་ཤེལ་གྱི་ཀ་བ་ལྟ་བུའི་བྲག་
དཀར་ཛ་རི་མཁའ་ལ་སྙེག་ཅིང་། མདུན་དུ་རྫ་ཆུ་སྔོན་མོ་ལྷུང་ལྷུང་འབབ་
པའི་སའི་དགེ་བཅུ་ཡོངས་ སུ་ རྫོགས་ པའི་ ཀ་རོན་ལུང་ བར་ཆགས་ཡོད།
ཆོས་སྡེ་འདི་ནི་རབ་བྱུང་བཅུ་གཅིག་པའི་ནང་དུ་ཨ་ ཐིས་བསྟན་པ་ རྒྱ་མཚོ་
མཆོག་གིས་ཕྱག་འདེབས་མཛད་པའི་དགེ་ལུགས་པའི་དགོན་སྡེ་ཞིག་ལགས།
ཆོས་སྡེ་འདི་ཕྱག་འདེབས་ གནང་ མཁན་ ཨ་ ཐིས་ བསྟན་ པ་ རྒྱ་ མཚོ་
མཆོག་ནི་སྐུ་བཞོགས་ཨ་ཟིས་སྐུ་ཕྲེང་དང་པོ་ཡིན་ཞིང་། ཁོང་རབ་བྱུང་བཅུ་
གཅིག་པའི་ནང་སྟོང་ཆེ་བ་སྐྱུ་ནས་འཁྲུངས། སྐུ་གཞོན་ནུའི་དུས་ནས་བཟུང་
ཆོས་སྒོར་ཞུགས་ཏེ་གཞུང་རིག་གནས་ཀུན་ལ་ཐུགས་གཉེར་མཛད། དེ་ནས་
དབུས་སུ་ཕེབས་ཏེ་མཁས་གྲུབ་དུ་མ་བསྟེན་ནས་གཞུང་རིག་གནས་ཀུན་ལ་
མཁས་པར་གྱུར་ཅིང་སྙན་པའི་གྲགས་པ་ས་སྟེང་ལ་ཁྱབ། ཕྱིར་མདོ་སྨད་དུ་
ཕེབས་ནས་ཀབ་རོན་མར་འགག་ཧི་ལ་ལོར་དུ་མཚམས་ལ་བཞུགས་ཏེ་སྒྲུབ་པ་
མཛད་སྐབས་སློབ་མ་བསྟན་འཛིན་བཟང་པོ་དང་། ཡོན་ཏན། དགེ་
ལེགས་སོགས་དད་ལྡན་མང་པོས་ཡང་ཡང་བསྐུལ་བས་ཀབ་རོན་མར་འགག་གི་
དུང་དཀར་ངོས་ནས་ཨ་ཐིས་བསམ་གཏན་གླིང་ཐོག་མར་ཕྱག་འདེབས་མཛད་
ཨ་ཐིས་སྐུ་ཕྲེང་གཉིས་པ་ལུང་རྟོགས་རྒྱ་མཚོ་མཆོག་ནི་སྟོང་ཆེ་བ་སྨྱུ་གོང་
མ་ནས་ཡབ་བན་དེ་རྒྱལ་དང་ཡུམ་ལྷ་མཚོ་གཉིས་ཀྱི་སྲས་སུ་འཁྲུངས། ཆུང་
དུས་ནས་ཆོས་སྒོར་ཞུགས་ཏེ་གཞུང་རིག་གནས་ལ་ཐུགས་གཉེར་མཛད། རྒྱ་



· ཀོས་ནན་ཨཱ་ཐིས་དགོན་བསམ་གཏན་གླིང་།
，535 ༔
ས་
ནག་པེ་ཅིན་དང་རི་བོ་རྩེ་ལྔ་སོགས་ལ་གནས་མཇལ་དུ་ཕེབས་ཤིང་རྒྱ་ནག་ནས་
བདེ་མཆོག་གི་ཟངས་སྐུ་བྱོན་ལེགས་གཅིག་དང༌། རྒྱ་གར་གྲུབ་ཆེན་བརྒྱད་
ཅུའི་ཞལ་ཐང་བཅས་གདན་དྲངས་ཏེ་དགོན་པའི་ནང་རྟེན་དུ་བཞུགས། །
སྐུ་ཕྲེང་གསུམ་པ་མཁས་གྲུབ་རྒྱ་མཚོ་མཆོག་ནི་རུ་སྡུན་བེ་ཧུ་ནས་ཡབ་བེ་
ཧུའི་དཔོན་ཚང་གི་མཁར་འབུམ་དང་། ཡུམ་ཆོས་མཚོ་གཉིས་ཀྱི་སྲས་སུ་སྐུ་
བལྟམས་ཤིང་། ཆོས་སྒོར་ཞུགས་ཏེ་དགོན་པ་ལེགས་པར་བསྐྱངས། །
སྐུ་ཕྲེང་བཞི་བ་འཇམ་དཔལ་རྒྱ་མཚོ་མཆོག་ནི་འབྲོག་རུའི་ཤ་རྒྱུ་ནས་
ཡབ་ཚག་ཀེ་དང་ཡུམ་ཆོས་མོ་གཉིས་ཀྱི་སྲས་སུ་སྐུ་འཁྲུངས། གཞོན་ དུས་
ནས་ཆོས་སྒོར་ཞུགས་ཤིང་དགོན་སྡེ་ཚུལ་བཞིན་བསྐྱངས།
སྐུ་ཕྲེང་ལྔ་བ་བློ་བཟང་བསྟན་འཛིན་རྒྱ་མཚོ་མཆོག་ནི་རབ་བྱུང་བཅུ་
བཞི་བའི་ལྕགས་མོ་སྦྲུལ་ཏེ་སྤྱི་ལོ1821ལོར་ཁྲི་ཀའི་ཁྲེ་ཙེ་ཞོལ་མ་ནས་ཡབ་བུན་
ཚིང་པོ་དང་ཡུམ་ཕུ་ས་ནེ་གཉིས་ཀྱི་སྲས་སུ་འཁྲུངས་ཤིང་། རྗེ་ལ་སེར་ཁང་པ་
སོགས་མཁས་གྲུབ་དུ་མ་བསྟེན་ནས་མཁས་པར་གྱུར། དགོན་པའི་གནས་
བརྟན་བཅུ་དྲུག་སོགས་རྟེན་བཞེངས་རྒྱ་བསྐྱེད། ཁོང་གི་བླ་བྲང་དང་བ་ལྟ་
གྲྭ་ཚང་གི་འདུ་ཁང་ཡང་གསར་བཞེངས་གནང་། ་ ལཱ་མོ་བདེ་ཆེན་གྱི་ཁྲིར་
བཞུགས། །
སྐུ་ཕྲེང་དྲུག་པ་དགེ་འདུན་བསྟན་པ་རྒྱ་མཚོ་མཆོག་ནི་འཕྲང་དམར་
ཆོས་ཚ་ནས་ཡབ་དཔལ་རྒྱལ་དང་ཡུམ་ཁོ་ལ་བཟའ་གཉིས་ཀྱི་སྲས་སུ་རབ་བྱུང་
བཅོ་ལྔ་བའི་ལྕགས་མོ་ཡོས་ཏེ་སྤྱི་ལོ1891ལོར་འཁྲུངས། རབ་བྱུང་བཅོ་ལྔ་
བའི་ཤིང་ཕོ་སྟག་སྟེ་སྤྱི་ལོ1914ལོར་ཁོང་གིས་སྐུ་གོང་མའི་ལུང་བསྟན་ལྟར་
དགོན་གནས་དུང་དཀར་ངོས་ནས་ཀབ་རོན་སྟོང་སྐོར་མ་བུག་འུ་ལིན་ཚ་གོང་



· 536 、 མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
མར་སྤར། དགོན་པ་གསར་བཞེངས་མཛད་དེ་རྟེན་དང་བརྟེན་པ་མང་པོ་
བཞེངས་ཤིང་རིམ་གྱིས་གྲྭ་གྲངས་ཀྱང་མང་དུ་འཕེལ། ཁོང་བདེ་ཆེན་ནས་
ཆོས་གྲྭར་ཞུགས་ཤིང་བདེ་ཆེན་དུ་བླ་བྲང་བསྐྱར་བཟོ་གནང་། གཞན་བ་
ཀྱཱའི་གྲྭ་ཚང་ཡང་ཁོང་གིས་ལེགས་པར་བཞེངས། རབ་བྱུང་བཅུ་དྲུག་པའི་མེ་
མོ་བྱ་སྟེ་སྤྱི་ལོ1957ལོར་དབུས་སུ་ཕེབས་ཏེ་སེ་འབྲས་དགེ་གསུམ་ལ་མང་ཇ་
བསྐོལ་ཞིང་མཆོད་འབུལ་རྒྱ་ཆེར་གནང་།
དགོན་སྡེ་འདི་སྔོན་དུང་དཀར་ངོས་སུ་ཡོད་དུས་ཨ་ལགས་མཚམས་པ་
དང་སྐུ་གཞོགས་རྒྱལ་ཉག་ཚང་། ཨ་ཐིས་དགེ་འདུན་བསྟན་པ་རྒྱ་མཚོ་ཚང་
བཅས་གཙོ་བྱས་པའི་གྲྭ་གྲངས་བརྒྱད་ཅུ་ལྷག་བཞུགས་ཤིང་དགོན་གནས་སྤར་
རྗེས་བླ་མ་གཉིས་དང་གྲྭ་པ་རྣམས་དགོན་པ་འདིར་བཞུགས་ཏེ་འཕེལ་རྒྱས་ཆེན་
པོ་བྱུང་པ་སྟེ། བླ་བྲང་རྒྱུན་བཞི་བཅུ་ཞེ་ལྔ། འདུ་ཁང་གྱན་ལྔ་བཅུ། གྲྭ་
ཤག་བཞི་བཅུ་ལྷག གཞན་མགོན་ཁང་དང་བཙན་ཁང་སོགས་ཡོད་ཅིང་
རྟེན་གྱི་གཙོ་བོ་རྒྱལ་བའི་བཀའ་བསྟན་གསུམ་དང༌། བྱམས་ཆེན་ནང་རྟེན་
ལ་རྗེ་རིན་པོ་ཆེའི་དབུ་ཞྭ་དང་ར་ལོ་ཙཱ་བའི་ཐོད་ཕྲེང་རྡོག་གཅིག རྗེ་གསེར་
ཁང་པའི་ཆོས་གོས། དུང་དཀར་གཡས་འཁྱིལ་གཅིག་བཅས་བཞུགས་ལ།
ཨ་ཐིས་སྐུ་ཕྲེང་དང་པོས་དབུས་ནས་གདན་དྲངས་པའི་མགོན་པོའི་ཞལ་ཐང་
དང་ཐོད་ཎ་གསེར་ནཔ་གི་ཕྲ་རྒྱན་ཅན། གཞན་བདེ་གསང་འཇིགས་གསུམ།
གནས་བརྟན་བཅུ་དྲུག རྗེ་ཡབ་སྲས་གསུམ་དང་སྨན་བླ་བཅས་གྱི་གྱན་ཐང་།
གདུགས་དཀར། འོད་དཔག་མེད་སོགས་རྟེན་བྱིན་ཅན་མང་དུ་བཞུགས།
སྐབས་དེར་གྲྭ་གྲངས་ཀྱང་བཞི་བཅུ་ལྷག་ལ་སླེབས་ཤིང་ཨ་ཐིས་བསྟན་པ་རྒྱུ་
མཚོ་དང་ཆོས་སྐྱོང་རྒྱ་མཚོ་རྣམ་གཉིས་ཀྱིས་དགོན་པར་ཐུགས་ཁུར་ཟབ་བཞེས་



ཀོས་ནན་ཨ་བྲིས་དགོན་བསམ་གཏན་གླིང་ ་537 ་
གནང་ཐོག་གྲྭ་པའི་འཚོ་རྟེན་ལ་ཕྱུགས་ཟོག་ཉིས་སྟོང་ཆིག་བརྒྱ་དྲུག་ཅུ་དང་།
རྩྭ་ས་མུའུ་སུམ་སྟོང་ལྷག ཞིང་ས་མུའུ་སུམ་བརྒྱུ། རང་བྱུང་ནགས་ཚལ་
མུའུ་སུམ་བརྒྱ་ལྷག གཞན་བཙུགས་སྟོང་ཉིས་སྟོང་ལྷག་བཅས་ཡོད་དོ།།རིག་
གནས་གསར་བརྗེའི་དུས་འགྱུར་གྱི་དབང་གིས་དགོན་པར་གནོད་པ་ཚབས་
ཆེན་ཐེབས་ཤིང་རྟེན་དང་བརྟེན་པ་མང་པོ་ཉམས་པར་གྱུར་ཏེ་རེ་ཞིག་ཉམ་ང་
བའི་གནས་སུ་ལྷུང་། །
ཏང་གེ་མི་རིགས་ཆོས་ལུགས་ཀྱི་སྲིད་ཇུས་ཡང་དག་པ་དངོས་འབེབས་
བྱས་འོག་དད་ལྡན་མང་ཚོགས་རྣམས་ཀྱི་རེ་བ་ལྟར་རབ་བྱུང་བཅུ་དྲུག་པའི་
ཤིང་མོ་གླང་སྟེ་སྤྱི་ལོ1985ལོར་ཆོས་སྒོ་སླར་འབྱེད་པའི་ཆོག་མཆན་ཐོབ་ཅིང་
ཉམས་གསོ་བྱེད་པའི་མགོ་བརྩམས། ད་ལྟ་འདུ་ཁང་གྱན་ཉེར་ལྔ་དང་།
བྱམས་ཁང་གྱན་བཅུ་དགུ བཙན་ཁང་གྱན་དྲུག མགོན་ཁང་ རྒྱན་
གཉིས། བླ་བྲང་གྱན་བཅུ་གསུམ། གྲྭ་ཤག་བཅུ་ལྷག་བཅས་བཞེངས་གྲུབ་
བྱུང༌། བཀའ་བསྟན་ཆ་ཚང་དང་། བྱམས་པ། མགོན་པོ། ཆོས་
རྒྱལ། བདེ་གསང་འཇིགས་གསུམ། གནས་བརྟན་བཅུ་དྲུག་། རྗེ་ཡབ་
སྲས་གསུམ། སྨན་བླ། གདུགས་དཀར། འོད་དཔག་མེད་བཅས་ཀྱི་སྐུ་
དང་གྱོན་ཐང་སོགས་རྟེན་བྱིན་ཅན་མང་པོ་བཞུགས། གྲྭ་གྲངས་ཉི་ཤུ་ལྷག་
བཞུགས་ལ། ཨ་ཐིས་སྐུ་ཕྲེང་བདུན་པ་སྐལ་བཟང་བཀྲ་ཤིས་རྒྱ་མཚོ་མཆོག་
རབ་བྱུང་བཅུ་དྲུག་པའི་མེ་མོ་ལུག་སྟེ་སྤྱི་ལོ1967ལོར་མཚོ་སྔོན་པོའི་རྐང་ཚ་
རྫོང་གི་ཆོས་ཚ་ནས་སྐུ་འཁྲུངས་ཤིང་། རབ་བྱུང་བཅུ་བདུན་པའི་ཆུ་སྤྲེལ་ཏེ་
སྤྱི་ལོ1992ལོར་ཁྲིར་མངའ་གསོལ། ད་ལྟ་བསྟན་འགྲོའི་དོན་དུ་གཞུང་རིག་
གནས་ཀུན་ལ་ཐུགས་གཉེར་གནང་བཞིན་མཆིས་ལ། བླ་སློབ་ཚང་མ་ཐུགས་



_. 538 . མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
མཐུན་ཁྲིམས་གཙང་གི་སྒོ་ནས་དགོན་པའི་བྱ་བ་ཐམས་ཅད་ཡར་ལྡན་དུ་ཆོས་
བཞིན་པའི་སྐབས་ལགས་སོ། །
ཆོས་ཐོག་གི་སྐོར་ལ། “ དགེ་ལུགས་པའི་དགོན་པ་སྤྱི་ད་ང་མཐུན་པར་
རྒྱ་ལོའི་སྨོན་ལམ་དང་། བཞི་ བའི་ མཆོད་པ། དགུ་པའི་ཉེར་གཉིས་
བཅུ་བའི་ལྔ་མཆོད། བཅུ་བའི་གཏོར་སྒྲུབ་སོགས་ཀྱི་མཆོད་འབུལ་དང་
འདོན་ དབྱངས་ རྟ་ བཅས་ སྔར་སྲོལ་ མ་ ཉམས་ པར་ རྒྱུན་འཛིན་ བྱས་ ཡོད།
འདིའི་སྐོར་ལ་སྔོན་གྱི་དུས་དགོན་པ་འདིར་ཞབས་ཀྱིས་བཅགས་ཤིང་བྱིན་གྱིས་
བརླབས་པའི་མཁས་གྲུབ་གཉིས་ལྡན་རྗེ་གསེར་ཁང་པ་དང་། སྒོ་མང་དགེ་
འདུན་བསྟན་པ་དར་རྒྱས། རྗེ་ཐར་ཤུལ་ཆོས་སྐྱོང་རྒྱ་མཚོ། ཁོ་ཚེ་དགེ་
འདུན་བསྟན་པ་ཕུན་ཚོགས་བཅས་ཀྱིས་དབང་ལུང་ཁྲིད་གསུམ་གནང་བ་དང་།
གཞི་གསུམ་གྱི་ལག་ལེན། མགོན་པོའི་གཏོར་སྒྲུབ་སོགས་གསར་དུ་བཙུགས་
ཤིང་ཐུགས་ཁུར་ཟབ་བཞེས་གནང་བ་སོགས་སྐུ་དྲིན་ཤིན་ཏུ་ཆེ། སྔོན་ཆད་
དགོན་པའི་མཐའ་སྐོར་དུ་གྲོང་སྡེ་ཉུང་ཞིང་འཚོ་རྟེན་ས་ཞིང་དང་། སྡོང་བོ།
རང་བྱུང་ནགས་ཚལ་བཅས་ཕྱོགས་གང་ཐད་དུ་ཤིན་ཏུ་ལེབ་ནས་ཀྱང་། ད་ལྟ་
གཞན་ཡོང་གྲོང་སྡེ་མང་དུ་སོང་བས་འཚོ་ རྟེན་ ས་ཞིང་མུའུ་བཅོ་ལྔ་དང་།
སྡོང་བོ་ཆིག་སྟོང་ལྷག་ལས་མ་མཆིས་ཀྱང་དགེ་འདུན་པ་རྣམས་འདོད་ཆུང་ཆོག་
ཤེས་ཀྱི་སྒོ་ནས་འཚོ་ཞིང་བསྟན་འགྲོའི་དོན་ལ་གཞོལ་བཞིན་མཆིས་སོ། །
རུ་སྡུན་གྲྭ་ཚང་ཕུན་ཚོགས་ཆོས་གླིང་།
རུ་སྡུན་གྲྭ་ཚང་ཕུན་ཚོགས་ཆོས་གླིང་ནི། ཀོས་ནན་རྫོང་མགོ་མང་
ཞང་གི་བྱང་ཤར་ཕྱོགས་སུ་སྤྱི་ལེ་ཉེར་གཅིག་བགྲོད་པའི་མཚམས་སུ་ཆགས་ཡོད་



ཀོས་ནན་རུ་སྡུན་གྲྭ་ཚང་ཕུན་ཚོགས་ཆོས་གླིང་།
，539.
ཅིང་། དགོན་འདི་ནི་སྤྱི་ལོ1542ལོར་མཐིལ་བ་ནང་སོས་ཕྱག་འདེབས་ ་
མཛད་པ་ཞིག་ཡིན་ལ། གྲུབ་མཐའ་ནི་དགེ་ལུགས་པར་གཏོགས།
དགོན་འདི་ནི་རུ་སྡུན་ས་ཁུལ་གྱི་དགོན་སྡེ་རྣམས་ལས་ཆེས་སྔ་ཤོས་ཤིག་
ཡིན་པར་བཤད་ལ། ཐོག་མར་ཆགས་པའི་གནས་ནི། ད་ལྟའི་ར་རྙིང་སྡེ་
བའི་མདུན་ཕྱོགས་གཞུང་ལམ་ཆེན་མོ་དང་ཆུ་ཁོལ་ལུང་བར་འགྲོ་སའི་ལམ་
གཉིས་ཀྱི་འདྲེས་མདོར་དགོན་ཤུལ་ཙམ་ཡོད་པའི་གནས་དེ་ཡིན། སྐབས་
དེར་ཀ་རིང་གཉིས་ཅན་གྱི་འདུ་ཁང་ཉིས་ཐོག་ ཅན་ཞིག་ཡོད། འདུ་ཁང་
དེའི་ནང་རྟེན་གཙོ་བོ་ལ། དབུས་ནས་གདན་དྲངས་པའི་རྒྱལ་བའི་བཀའ་
འགྱུར་ཆ་ཚང་གཅིག རྗེ་ཡབ་སྲས་གསུམ་གྱི་འབག་སྐུ་མི་ཚད་ལོངས་ཙམ་
སྨན་བླ་བདེ་གཤེགས་བརྒྱད་ཀྱི་འདྲ་སྐུ། རྗེ་རིན་པོ་ཆེའི་སྟོང་སྐུ། རྒྱུ་
གསེར་ཟངས་ལས་གྲུབ་པའི་སྟོན་པའི་སྐུ། སྣང་སྲིད་ཟིལ་གནོན་གྱི་སྐུ་སོགས་
བཞུགས། སྐབས་དེར་རུ་སྡུན་ཚོ་དྲུག་ནས་འདུས་པའི་དགེ་འདུན་པ་ལྔ་བཅུ་
ལྷག་ཡོད་སྐད་
ཕྱིས་སུ་དགོན་པ་ལམ་ཁར་ཆགས་པས་འདུ་འཛི་ཆེ་བ་སོགས་རྒྱུ་རྐྱེན་དུ་
མའི་དབང་གིས་དགོན་གནས་སྤོས་ཤིང་། ནང་སོ་སྔོན་མོའི་ཕུལ་དུས་བཀོད་
ལྟར་པཎཆེན་དཔལ་ལྡན་ཡེ་ཤེས་མཆོག་ལ་དགོན་གནས་བརྟག་པ་ཞུས་པས།
པཎ་ཆེན་རིན་པོ་ཆེས་དུང་དཀར་གཡས་འཁྱིལ་གླིང་དེར། དགོན་གནས་
སྤོས་ན་བཟང་བའི་ལུང་བསྟན་གནང་བ་ལྟར། སྤྱི་ལོ་1804ལོར་ད་ལྟའི་
དགོན་གནས་ཏེ་དུང་དཀར་གཡས་འཁྱིལ་གླིང་འདིར་སྤུར་ཏེ། འདུ་ཁང་
གསར་བཞེངས་དང་། རིམ་གྱིས་བླ་བྲང་གཉིས། གྲྭ་ཤག་སོགས་ཇེ་རྒྱས་
སུ་བཏང་། གྲྭ་པའང་བདུན་ཅུ་ལྷག་ལ་བུད།



：540 ，
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
-
-
སྤྱི་ལོ1867ལོར་ཟི་ལིང་མཱ་ཡུན་ཧེ་སོགས་ཀྱི་དམག་གིས། ཁྲི་ཀའི་
ཕྱོགས་ཀྱི་དགོན་ སྡེ་མང་པོ་ འཕྲོག་བཅོམ་དང་གཏོར་བཤིག་གཏོང་སྐབས།
དགོན་འདི་ལའང་ཉམས་ཆག་ཆེན་པོ་བཟོས། གནོད་སྐྱོན་ཐེབས་པའི་འདུ་
ཁང་དང་ནང་རྟེན་སོགས་ཉམས་གསོ་བྱེད་སྐབས་རྗེ་ཐར་ཤུལ་རིན་པོ་ཆེ་དགེ་
འདུན་ཆོས་སྐྱོང་རྒྱ་མཚོས་ཕྱག་རྒྱུ་གང་མང་གནང་སྟེ་རྒྱབ་སྐྱོར་གནང་བས་སྐུ་
དྲིན་ཆེ། ཆོས་སྡེ་འདིའི་མཆོད་གཞིས་དང་ལྷ་སྡེ་ནི། གྲྭ་ཚང་། གཞུང་
མ། བུ་དགུ། རྡོ་ར། དཔོན་ཚང་། བ་རིལ་ཏེ་རུ་སྡུན་ཚོ་དྲུག་ཏུ་
གྲགས་པ་དེ་ཡིན། གྲྭ་རྒྱུན་ཡང་ཕལ་ཆེར་ཚོ་བ་དྲུག་པོ་འདི་ལས་འདུས།།
དགོན་སྡེ་འདེབས་པ་པོ་མཐིལ་བའི་ནང་སོ་སྐུ་ཕྲེང་རིམ་བྱོན་སྤྱི་མཛད་
རྣམ་མདོ་ཙམ་ཞུས་ན། མཐིལ་བའི་ནང་སོ་འདིའི་རྒྱུད་པ་ནི། ཐོག་མར་
རེབ་གོང་དགུ་རོང་མཐིལ་ནས་མཆེད་པ་ཡིན་ཕྱིར་མཐིལ་བ་ཞེས་འབོད་པ་
དང་། སྐུ་ཕྲེང་དང་པོ་མཐིལ་བའི་ནང་སོ་སྔོན་མོ་རྗེ་བཙུན་བསྟན་འཛིན་བློ་
བཟང་རྒྱ་མཚོ་མཆོག་ནི། རུ་སྡུན་མཐིལ་བའི་ཚོ་བ་ནས་སྐུ་འཁྲུངས། སྤྱི་
ལོ1542ལོར་དགོན་འདི་ཕྱག་འདེབས་མཛད་པ་དང་། ཆོས་སྲིད་ལུགས་
བ་གཉིས་ཀྱིས་ལེགས་པར་བསྐྱངས་པས་དགོན་འདིར་བཀའ་དྲིན་ཤིན་ཏུ་ཆེ།
སྐུ་ཕྲེང་གཉིས་པའངང་རུ་སྡུན་མཐིལ་བའི་ཚོ་བ་ནས་འཁྲུངས། སྐུ་ཕྲེང་འདི་
པར་རུ་སྡུན་ཕྱོགས་ཀྱི་ནང་སོའི་གོ་བགནས་ཐོབ་ཅིང་། གོང་མས་ཁོང་ལ་རིན་
ཆེན་སྔོན་པོ་ལས་གྲུབ་པའི་ཏོག་དང་། ཐམ་ག་བཅས་གནང་བས་ཕྱིས་སུ་
ཁོང་ལ་ནང་སོ་སྔོན་མོ་ཞེས་འབོད། སྐུ་ཕྲེང་འདི་བར་ཆོས་སྲིད་གཉིས་ཀའི་
ཐད་འཕྲིན་ལས་ཧ་ཅང་རྒྱས་པར་བཤད། སྐུ་ཕྲེང་གསུམ་པ་སྟོང་ཆེ་སོག་པོ་
ནས་འཁྲུངས། སྐུ་ཕྲེང་བཞི་བ་རུ་རྫུན་སོག་ཕྱོགས་ནས་འཁྲུངས། སྐུ་ཕྲེང་



ཀོས་ནན་རུ་ལྷུན་གྲྭ་ཚང་ཕུན་ཚོགས་ཆོས་གླིང༌།
་541 ་
ལྔ་བ་རུ་སྡུན་རྡོ་ར་ནས་འཁྲུངས། སྐུ་ཕྲེང་དྲུག་པ་དགོན་པའི་མཐའ་བ་ར་
རྙིང་ནས་འཁྲུངས། གོང་དུ་ཞུས་པའི་སྐུ་ཕྲེང་དེ་དག་གི་ལོ་རྒྱུས་གསལ་བོ་མ་
རྙེད་པས་འཁྲུངས་གཞིས་ཙམ་གྱིས་ཆོག་པར་བྱེད་པའོ། ། སྐུ་ཕྲེང་བདུན་པ་
དགེ་འདུན་བསྟན་འཛིན་ཆོས་ཀྱི་ཉི་མ་མཆོག་ནི། སྤྱི་ལོ1893ལོར་ཁྲི་ཀའི་
འཇའ་མོའི་མཐིལ་བར་འཁྲུངས། དགུང་ལོ་གསུམ་པའི་སྟེང་རྗེ་ཞྭ་དམར་པ་
དགེ་འདུན་བསྟན་འཛིན་རྒྱ་མཚོས་སྐུ་གོང་མའི་ཡང་སྲིད་དུ་ངོས་འཛིན་གནང་།
དགུང་ལོ་བདུན་གྱི་སྟེང་རྗེ་ཞྭ་དམར་པའི་མདུན་ནས་རབ་ཏུ་བྱུང་། དགུང་
ལོ་བཅུ་བདུན་པའི་སྟེང་བཀྲ་ཤིས་ཆོས་སྡིངས་སུ་ཕྱགས་ཕེབས་ཏེ་མདོ་སྔགས་
རིག་གནས་དང་བཅས་པར་སྦྱངས་པ་དཔྱིས་ཕྱིན་མཛད། རྗེ་ཞྭ་དམར་པའི་
མདུན་ནས་དབང་ལུང་ཁྲིད་གསུམ་གྱི་མན་ངག་ཀྱང་རྫོགས་པར་གསན། སྤྱི་
ལོ1927ལོར་ཕྱིར་རང་དགོན་དུ་ཕེབས་ཏེ་རྒྱལ་བའི་བཀའ་འགྱུར་རོ་ཅོག་གི་
བཀླགས་ལུང་བསྩལ་བ་སོགས་རང་དགོན་གྱི་དགེ་འདུན་པའི་འདོད་མོས་ལྟར་
དམ་པའི་ཆོས་ཀྱི་མན་ངག་རྫོགས་པར་བསྩལ། དགུང་གྲངས་རེ་གཅིག་སྟེང་
སྙུང་གཞི་ཞིག་གི་རྐྱེན་བྱས་གཟུགས་སྐུའི་བཀོད་པ་ཆོས་དབྱིངས་སུ་བསྡུས།
སྐུ་ཕྲེང་བརྒྱད་པ་ནི་སྤྱི་ལོ1955ལོར་གནའ་མཁར་ཟི་ལིང་དུ་སྐུ་གོང་མའི་ཚ་
མོར་འཁྲུངས། རུས་རྒྱ་ནག་ཡིན། དགུང་ལོ་གསུམ་པའི་སྟེང་དགའ་ལྡན་
ཁྲི་བ་དཀོན་མཆོག་བསྟན་པའི་རྒྱལ་མཚན་གྱིས་སྐུ་གོང་མའི་ཡང་སྲིད་དུ་ངོས་
འཛིན་མཛད། ང་བརྒྱད་ལོའི་དུས་འགྱུར་དང་འཕྲད་པས་ཁྲིར་བཀོད་མ་
ཐུབ། དགུང་ལོ་བདུན་ནས་བཟུང་ཟི་ལིང་ས་ཁུལ་གྱི་སློབ་གྲྭ་ཆུང་འབྲིང་
རིམ་གྱིས་འགྲིམས་པ་དང༌། མཐར་ཕྱིན་རྗེས་ཟི་ལིང་འགྲིམ་འགྲུལ་ཉེན་རྟོག་
གི་བྱ་བར་ཞུགས། རྗེས་སུ་མགོ་མང་ཞང་སྲིད་གཞུང་དུ་ལས་གནས་སྤར།



་ 542 · མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས། །
སྤྱི་ལོ་1988ལོར་སྐུ་གོང་མའི་མི་འཇིགས་སེངྒེའི་ཁྲི་ལ་བཀོད། ད་ལྟ་ཀོས་
ནན་རྫོང་སྲིད་གྲོས་ཀྱི་ལས་བྱེད་པ་དང་། དགོན་པའི་དམངས་གཙོ་དོ་དམ་
ཁང་གི་ཀྲུའུ་རིན་བཅས་ཀྱི་འགན་བཞེས་ཡོད།
གཞན་ཡང་དགོན་འདིར་ཆོས་སྲིད་གང་གི་ཐད་ནས་མཛད་རྗེས་མཆོག་
ཏུ་ཆེ་བའི་ཨ་ལགས་སྐྱང་རྩེ་ཚང་དང་། ཨ་ལགས་བི་ཙ་ཚང་སོགས་བཞུགས་
ལ། ལྷག་པར་ཨ་ལགས་རྐྱང་རྩེ་ཚང་ནི། དགོན་འདིའི་ཐོག་མཐའ་བར་
གསུམ་དུ་སྐུ་དྲིན་མཆོག་ཏུ་ཆེ་བ་ཡིན། ནང་སོ་སྔོན་མོ་སྐུ་ཕྲེང་བརྒྱད་པ་
མཆོག་ལ་མཚོན་ན་དུས་འགྱུར་གྱི་དབང་གིས་ཆོས་གཞུང་ལ་སྦྱོང་བའི་གོ་སྐབས་
མ་བྱུང་ཞིང་། ཐ་ན་བོད་ཡིག་བོད་སྐད་སོགས་ལའང་དཀའ་ངལ་ཡོད་པར་
བརྟེན། ཁོང་གི་ཞལ་ནས་དེང་ཕྱིན་དགོན་འདིའི་ཆོས་སྲིད་གང་ཐད་ནས་ཨ་
ལགས་སྐྱུང་རྩེ་ ཡིས་གཙོ་འགན་བཞེས་དགོས་ པའི་ཞལ་གསུང་གནང་བར་
བརྟེན། ད་ལྟ་ཨ་ལགས་སྐྱོང་རྩེ་ཚང་ནས་དགོན་འདིའི་གཙོ་འགན་བཞེས་
མུས་སུ་ཡོད། གཤམ་དུ་ཨ་ལགས་སྐུང་རྩེ་སྐུ་ཕྲེང་རིམ་བྱོན་གྱི་རྣམ་ཐར་མདོ་
ཙམ་བརྗོད་ན། རྗེ་བཙུན་འཇམ་དབྱངས་དམར་སེར་གྱི་སྤྲུལ་པའམ་འཇམ་
དམར་རྡོ་རྗེ་འཆང་འཇམ་དབྱངས་བསྟན་པའི་ཉི་མ་ཚང་ནི། སྐྱང་རྩེ་སྐུ་
ཕྲེང་དང་པོ་ཡིན་ལ། གཉིས་པ། བློ་བཟང་ཐུབ་བསྟན། གསུམ་པ།
དགེ་འདུན་མཁས་གྲུབ་བཟང་པོ། བཞི་བ། འཇམ་དབྱངས་གྲགས་པ།
ལྔ་བ། འཕྲིན་ལས་རྒྱ་མཚོ། དྲུག་པ། ལུང་རྟོགས་ཡོན་ཏན་བཅས་ཡིན།
སྐུ་ཕྲེང་འདི་དག་གི་ལོ་རྒྱུས་གསལ་བོ་མ་མཐོང་ལ། དྲུག་པ་ནི་སྐྱང་རྩེ་ཚོ་བ་
ནས་འཁྲུངས་པར་བཤད༑ སྐུ་ཕྲེང་བདུན་པ་རུ་སྡུན་སྐྱང་རྩེ་ཚོ་བར་འཁྲུངས།
སྐུ་ཕྲེང་འདི་ནས་བཟུང་མཚན་ལ་ཨ་ལགས་རྐྱང་རྩེ་ཞེས་ཚོ་མིང་བླ་མར་ཐོགས་



ཀོས་ནན་རུ་རྫུན་གྲྭ་ཚང་ཕུན་ཚོགས་ཆོས་གླིང༌།
:543 .
ཁོང་གི་མཚན་དངོས་ལ་དགེ་འདུན་དར་རྒྱས་ཟེར། ་འདི་པ་སྐུ་ཕྲེང་ཀུན་
ལས་སྐུ་ཚེ་ཧ་ཅང་རིང་ཞིང་། བསྟན་འགྲོའི་ཆེད་དུ་དགུང་གྲངས་བརྒྱ་ལྷག་
ལ་བཞུགས་པར་གྲགས། རྗེ་འདིའི་སྐུ་ཕྲེང་རིམ་བྱོན་གྱི་ཡི་དམ་ནི་རྡོ་རྗེ་
འཇིགས་བྱེད་ཡིན་ཞིང་།… སངས་རྒྱས་བསྟན་པ་དང་སེམས་ཅན་བདེ་སྐྱིད་ཀྱི་
སླད་དུ་ཉིན་རེར་དམ་ཅན་ཆོས་རྒྱལ་གྱི་སྒོ་ནས་དྲུག་ཅུ་བ་ཆག་མེད་དུ་གསུངས།
སྐུ་ཕྲེང་བརྒྱད་པ་ནི། སྐུ་གོང་མའི་འཁྲུངས་ཡུལ་སྐྱང་རྩེ་ཚོ་བར་རབ་
ཚེས་ཤིང་ཕག་སྟེ་སྤྱི་ལོ1875ལོར་ཡབ་བདེ་མཆོག་རྒྱལ་དང་ཡུམ་འབྲུག་མོ་
གཉིས་ཀྱི་སྲས་སུ་འཁྲུངས། དགུང་ལོ་བཅོ་བརྒྱད་སྟེང་། སྐུ་ཞོགས་ཨ་
རོལ་རྡོ་རྗེ་འཆང་གིས་སྐུ་ཕྲེང་སྔོན་མའི་ཡང་སྲིད་དུ་ངེས་འཛིན་གནང་ཞིང་
ཁོང་གི་དྲུང་ནས་རབ་ཏུ་བྱུང་། མཚན་ལ་དགེ་འདུན་རྒྱ་མཚོ་གསོལ། སྐུ་
ཚེ་གང་བོར་མགོན་དགེ་བའི་བཤེས་གཉེན་དང་འབྲལ་མེད་དུ་མདོ་སྔགས་རིག་
གསུམ་ལ་ཐོས་བསམ་འཁྲིགས་སུ་ཆུད་པ་མཛད། དགུང་ལོ་སོ་གཅིག་སྟེང་
ཟབ་དོན་སྙན་བརྒྱུད་མཁའ་འགྲོའི་ཕྱི་མཚམས་ཆེན་མོ་ཆུ་མིག་བརྒྱ་རྩར་ཕེབས།
དབེན་པའི་གནས་མཆོག་མང་པོར་སྤྲོས་པ་བཙན་ཆོད་ཀྱིས་སྡིག་སྤོང་དགེ་སྒྲུབ་
ཀྱི་བསགས་སྦྱངས་གཙོ་བོའི་མུར་ལམ་རིམ་བློ་སྦྱོང་སོགས་ལ་ཉིན་མཚན་ཁོར་མོ་
ཡུལ་ཏུ་གཞོལ་བར་མཛད་ཅིང་། ཁོང་གི་སྒྲུབ་གནས་གཙོ་བོ་ནི་དཔོལ་
མཚམས་ཁང་ཡིན། དབེན་ པའི་ གནས་ མཆོག་ དཔོལ་ མཚམས་ཁང་དུ་
བཞུགས་སྐབས། རྗེ་འདི་ཉིད་ཞབས་འབྲིང་བ་འགའ་དང་བཅས་ཅོ་ཆུའི་
རབ་ཁར་ཕེབས་ཏེ། གུར་སྒར་བཏབ་ནས་ཟླ་དྲུག་ལྷག་གི་ཡུན་ལ་ཡོན་ཆབ་
བྱེ་བ་གསུམ་ཙམ་ཕུལ་ཏེ་བསགས་སྦྱངས་མཛད། ཡུལ་དེའི་ས་བཀྲ་ལེགས་
པའི་གནས་མང་པོར་འབུམ་ཁང་བརྒྱ་རྩ་བརྒྱད་བཞེངས། ལོ་རེར་འཇིགས་



·544、
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
བྱེད་བསྙེན་པ་ཕུད་པ་སོགས་ཐོས་བསམ་སྒོམ་པའི་ལས་ལ་གཅིག་ཏུ་འབུངས་པ་
མཛད། དམ་པ་འདི་པ་མངོན་ཤེས་ལ་ཐོགས་པ་བྲལ་ཞིང་། ཡི་དམ་གྱིས་
ཞལ་གཟིགས་དང་ཆོས་སྐྱོང་རྣམས་བྲན་དུ་འཁོལ་བའི་གྲུབ་པ་ཀློང་དུ་བརྡོལ་
ཞིག་ལགས་ཀྱང་། སྦས་པའི་རྣལ་འབྱོར་གྱི་བརྟུལ་ཞུགས་ལ་རྟག་དུ་གནས་
ཤིང་། བྱམས་དང་བརྩེ་བས་ཐུགས་རྒྱུད་ཡོངས་སུ་གཏམས་པས། ཟང་
ཟིང་གི་དངོས་པོ་གང་འབྱོར་ཐམས་ཅད་འཕྲལ་དུ་དབུལ་ཕོངས་རྣམས་ལ་སྦྱིན་
པར་གཏོང་བ་སོགས། བསྟན་འགྲོའི་དོན་ཆེན་ཁུར་དུ་འདེགས་པའི་ངེས་
དོན་སྐྱེས་བུ་དམ་པ་ཞིག་ལགས་པས། རུ་སྡུན་ཁ་གསུམ་དང་མང་འབའ་བྱ་
གསུམ་སོགས་ཀྱི་དད་ལྡན་སྐྱེ་བོ་རྣམས་ཀྱིས་མཚོན་པའི་བགྲང་ལས་འདས་པའི་
འགྲོ་བ་མང་པོས་འདི་ཕྱི་གཏན་གྱི་སྐྱབས་གནས་གཅིག་པུར་འཛིན། རབ་
རྒྱལ་མེ་ཕག་ཏེ་སྤྱི་ལོ1947ལོར། རྗེ་འདི་པས་ཕྱག་རྒྱུ་གང་མང་ཕུལ་ཏེ་
དགོན་འདིའི་འདུ་ཁང་སྟེང་གི་གསེར་ཏོག་དང་ཆོས་འཁོར་རི་དྭགས་ཕོ་མོ་
བཅས་གསར་བཞེངས་གནང་། ལྕགས་ཡོས་ལོའི་ཟླ་གསུམ་པའི་ནང་རྗེ་འདི་
པས་དགོན་པའི་བྱང་དུ་བྱང་ཆུབ་མཆོད་རྟེན་ཆེན་མོ་ཞིག་བཞེངས་པའི་ཐུགས་
བཀོད་གནང་ཞིང་། བཟོ་ བོ་ལྔ་ ཕྲག་གསུམ་དང་ཁོང་གི་དབོན་པོ་ཚུལ་
ཁྲིམས་གཙོས་དགེ་འདུན་རྒན་གཞོན་ཡོངས་ཀྱིས་རྩོལ་བ་ཆེན་པོ་བགྱིས་ཏེ་ཟླ་
དགུ་བའི་ནང་ལེགས་པར་གྲུབ་ཅིང་རབ་གནས་མཛད། མཐོང་གྲོལ་མཆོད་
རྟེན་ཆེན་མོ་འདིའི་བཟོ་བཀོད་ནི། རྒྱུ་སོ་ཕག་ལས་གྲུབ་པ། མཐོ་ཚད་ལ་
སྨིས་ཉེར་ལྔ་ཡོད་ཅིང་། ས་སྟེགས་རྩིག་རྨང་གི་ཟུར་བཞིའི་རྡོའི་སྟེང་དུ་བཀྲ་
ཤིས་རྟགས་བརྒྱད་ཀྱི་རི་མོ་འབུར་དུ་བཏོད་ནས་བརྐོས་ཤིང་། དེའི་སྟེང་གི་
ཟུར་བཞིར་གསོན་ཉམས་ལྡན་པའི་རྡོ་ལས་བཟོས་པའི་སེང་གེ་ཆེན་པོ་བཞི།



ཀོས་ནན་རུ་སྙན་གྲྭ་ཚང་ཕུན་ཚོགས་ཆོས་གླིང་། 545 ：
བང་རིམ་བཞི་ལ་ཞེང་དང་མཐོ་ཚད་རན་པ། ཆེད་དུ་བཟོས་པའི་སོ་ཕག་གི་
སྟེང་དུ་རྣམ་པར་རྒྱལ་མའི་གཟུངས་རིང་ལཉྫའི་ཡི་གེར་བསྐོས་པ། སྒོ་རྒྱུན་
ནང་དུ་གསང་བདག་འཁོར་ཆེན་གྱི་སྨན་སྐུ་མི་ཚད་ཙམ་དང་། བུམ་པའི་
ནང་དུ་རིང་བསྲེལ་རྣམ་བཞིའི་རྟེན་གྱིས་ཕྱུར་བུར་གཏམས་པ། རྩེ་མོར་
གསེར་ཟངས་ལས་གྲུབ་པའི་ཉི་ཟླ་ཏོག་ཆར་ཁེབ་དང་བཅས་པ། ཐིག་རྩ་
དང་བཟོ་བཀོད་ཕུན་སུམ་ཚོགས་པ་ཞིག་གོ ། མཐོང་གྲོལ་མཆོད་རྟེན་ཆེན་
མོ་འདི་ཉིད་བཞེངས་པའི་འགྲོ་སོང་རྣམས་ཀྱང་སྐྱབས་རྗེ་དམ་པ་ཉིད་ཀྱིས་ཕུལ་
ཞིང་། མཆོད་རྟེན་ལེགས་གྲུབ་བྱུང་རྗེས། སྡེ་འདིའི་དགེ་འདུན་ཡོངས་ལ་
དངུལ་སྲང་རེ་དང་ཁ་དར་རེའི་སྐུ་འགྱེད་བརྒྱབ། སྐབས་དེར་གྲྭ་པ་བརྒྱ་
དང་བཅུ་ལྷག་ཡོད། གཞན་ཡང་ཆོས་ཐོག་རྣམས་ཀྱི་ཐེབས་སུ་ཕྱག་རྒྱུ་གང་
མང་གནང་བ་སོགས་སྡེ་འདི་ལུགས་གཉིས་ཀྱི་སྒོ་ནས་ཡུན་རིང་བཀའ་དྲིན་གྱིས་
བསྐྱངས་ཤིང་ཕྱོགས་འདིའི་གདུལ་བྱ་རྣམས་ ཐར་བའི་ལམ་ལ་ བཀོད་ནས།
དགུང་གྲངས་གྱ་ལྔ་བ་རབ་རྒྱལ་ས་ཁྱི་སྟེ་སྤྱི་ལོ1958ལོའི་ཟླ་དགུ་བའི་ཚེས་ཉེར་
གཅིག་ཉིན་མཆོག་གི་གཟུགས་སྐུའི་བཀོད་པ་ཆོས་དབྱིངས་སུ་བསྡུས་སོ། །
སྐུ་ཕྲེང་དགུ་བ་ནི། རབ་རྒྱལ་ཤིང་འབྲུག་སྟེ་སྤྱི་ལོ1964ལོའི་ཟླ་དགུ་
པའི་ཚེས་ཉེར་གཉིས་ཉིན། བྱ་གཞུང་རྭ་ཟ་སྡེ་བར་ཡབ་རྟ་མགྲིན་ཚེ་རིང་
དང་ཡུམ་དབང་གོ་གཉིས་ཀྱི་སྲས་སུ་འཁྲུངས། དགུང་ལོ་བརྒྱད་ཀྱི་སྟེང་ས་
དེ་གའི་སློབ་གྲྭར་ཞུགས།་ དམའ་རིམ་མཐར་ཕྱིན་ཏེ་རང་ལོ་ཉི་ཤུའི་སྟེང་
ཡོངས་ཀྱི་དགེ་བའི་བཤེས་གཉེན་ཆེན་པོ་ཞྭ་དམར་སྐུ་ཕྲེང་དྲུག་པའི་ཡོངས་
འཛིན་ཞོ་འོང་བ་རྗེ་ཕུན་ཚོགས་དར་རྒྱས་ཚང་གི་མདུན་ནས་ རབ་ ཏུ་བྱུང༌།
མཚན་ལ་འཇམ་དབྱངས་སྦྱིན་པ་རྒྱ་མཚོ་ཞེས་གསོལ། མཚམས་ཁང་དགོན་



，546 ་ མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
པའི་ཆོས་སྒོར་ཞུགས་ཤིང་
། དགོན་དེའི་ཀྲུའུ་རིན་དང་འདུ་ཁང་གསར་
བཞེངས་བྱེད་པའི་འགན་བཞེས་ཏེ་གཙུག་ལག་ཁང་རྟེན་བརྟེན་པར་བཅས་པ་
ལེགས་གྲུབ་མཛད། དགེ་རྒན་དམ་པ་ངག་དབང་ཟླ་གྲགས་ཚང་གི་མདུན་
ནས་སུམ་རྟགས་དང་སྙན་ངག་སོགས་ཐུན་མོང་རིག་གནས་དང་། རྗེ་ཞྭ་
དམར་པའི་ལམ་རིམ་སྐྱབས་འགྲོའི་ཁྲིད་ཡིག་སོགས་གསན་ཞིང་། ཁྱད་པར་
གསོ་བ་རིག་པའི་གཞུང་ལ་ཐོས་བསམ་མི་དམན་པ་མཛད། ལྔ་བའི་ལམ་དུ་
ཆོས་ལ་ཉེ་བའི་ནད་པ་གང་མང་འཆོར་མེད་ནད་ལས་གྲོལ་ བའི་སྨན་སྦྱིན་
བཏང་བ་སོགས་གྲྭ་བཙུན་དཀྱུས་མའི་དུས་ཉིད་ནས་བསྟན་པ་དང་འགྲོ་བའི་
དོན་ལ་མཛད་རྗེས་མི་ཉུང་བ་བཞག དགུང་ལོ་སུམ་ཅུ་བཞེས་པ། རབ་
རྒྱུན་ཆུ་བྱ་སྟེ་སྤྱི་ལོ1994ལོར་རུ་སྡུ་ གྲྭ་ཚང་གི་གྲྭ་རྒན་ལས་སྣེ་རྣམས་ཀྱིས།
རིགས་དང་དཀྱིལ་འཁོར་ཀུན་གྱི་བདག་པོ་ལཱ་མོ་ཡོངས་འཛིན་རིན་པོ་ཆེ་རྗེ་བློ་
བཟང་མཁས་གྲུབ་རྒྱ་མཚོར། སྐྱུང་རྩེ་སྤྲུལ་སྐུ་ཐུགས་ཐག་གཅོད་པའི་ཕུར་
ཚུགས་གསོལ་འདེབས་ཡང་ཡང་བྱས་པ་ལ་བརྟེན་ནས། དམ་པ་འདི་ཉིད་སྐུ་
གོང་མའི་ཡང་སྲིད་དུ་ངོས་འཛིན་གནང་། ལོ་འདིའི་ཟླ་བདུན་པའི་ཚེས་
བཅུ་གཅིག་ཉིན་ཨ་ཁུ་ཕུན་ཚོགས་ཚང་གཙོས་གྲྭ་པ་རྒན་པ་རྣམས་དང་རུ་སྡུན་
སྡེ་བ་སོ་སོའི་ཚོ་དཔོན་བཅས་བྱ་གཞུང་རྭ་ཟ་སྡེ་བར་སོང་ནས་མཆོག་སྤྲུལ་རིན་
པོ་ཆེར་ཐོག་མའི་ལེགས་དར་བཏེགས། ཟླ་དགུ་བ་རྣམ་འདྲེན་བུ་རམ་ཤིང་
བ་ལྷ་ལས་བབས་པའི་དུས་དང་བསྟུན་ནས་ཡང་ སྤྲུལ་རིན་པོ་ཆེ་བསུ་བའི་
བཀོད་པ་རྒྱ་ཆེན་པོ་དང་བཅས་གདན་སར་བསུས་ཤིང་། མི་འཇིགས་གདོང་
ལྔས་བཏེགས་པའི་ཁྲི་འཕང་མཐོན་པོར་ཞབས་པད་བཀྲ་ཤིས་ཀྱི་རེ་ཁཱ་མངོན་
པར་བཀོད་དེ་རྫོགས་ལྡན་དཔྱིད་དཔལ་མགྲོན་དུ་འགུགས་པའི་དགའ་སྟོན་གྱི་



ཀོས་ནན་རུ་སྡུན་གྲྭ་ཚང་ཕུན་ཚོགས་ཆོས་གླིང་།
· 547 •
ཡོ་ལང་རྒྱ་ཆེར་བཀྲམ། ཕྱིས་སུ་ཆོས་སྡེ་ཆེན་པོ་སྐུ་འབུམ་བྱམས་པ་གླིང་དུ་
ཕེབས་ཏེ། ཡོངས་ཀྱི་དགེ་བའི་བཤེས་གཉེན་ཆེན་པོ་ཨ་ཁུ་བརྩོན་འགྲུས་རྒྱ་
མཚོ་རིན་པོ་ཆེ་ཚང་གི་ཞབས་པད་སྤྱི་བོར་བསྟེན་ནས་བྱང་ཆུབ་ལམ་རིམ་ཆེན་
པོ་ཡོངས་སུ་རྫོགས་པ་སོགས་གསན་སྦྱོང་མཛད། རྗེས་སུ་དགེ་སློབ་གཉིས་ཀ་
དབུས་སུ་ཕེབས་ནས་ཇོ་ཤཱཀ་རྣམ་གཉིས་གཙོས་གདན་ས་གསུམ་སོགས་ཆོས་སྡེ་
མང་པོར་མཇལ་སྐོར་དང་། དབུལ་ཕོངས་རྣམས་ལ་སྦྱིན་པ་བཏང་ཞིང་།
མཆོག་གསུམ་གྱི་རྟེན་ལ་བསྙེན་བཀུར་བླ་མེད་ཞུས། སྤྱི་ལོ1997ལོར་པེ་
ཅིན་བོད་བརྒྱུད་ནང་བསྟན་མཐོ་རིམ་སློབ་གླིང་དུ་ཕེབས། ད་ལྟ་སློབ་གྲྭ་དེ་
གར་སློབ་གཉེར་བྱེད་བཞིན་པའི་མུར་བཞུགས་པ་ལགས་སོ། །
ཆོས་ཐོག་སོ་སོ་དང་འདོན་སྒྲིག་ཆོ་གའི་རིམ་པ་ཇི་ལྟར་གྱི་གནས་ཚུལ་ནི།
ཟླ་དང་པོའི་ཚེས་བརྒྱུད་ནས་རྒྱ་ལོའི་སྨོན་ལམ་ཉིན་ལྔ། འདོན་པ་གཙོ་བོ་བླ་
མཆོད་དང་། སྨོན་ལམ་རྣམ་ལྔ། སྨན་ཆོག སྤྱན་འདྲེན་ཁྲུས་གསོལ།
སྒྲོལ་མ་སོགས་ཡིན། ཟླ་གསུམ་པའི་ཚེས་གཅིག་ནས་བཅུ་བཞིའི་བར་དུ་རྡུལ་
ཚོན་ལ་བརྟེན་པའི་ཀུན་རིག་དཀྱིལ་འཁོར་སྒྲུབ་མཆོད། བཅོ་ལྔའི་ཉིན་སྦྱིན་
སྲེག ས་ ག་ ཟླ་ བའི་ ཚེས་ བཅུ་ནས་བཅོ་ལྔའི་བར་བཞི་ བའི་ མཆོད་ པ།
འདོན་ཆོས་ནི། བླ་མཆོད་དང་། སྨན་ཐུང་། སྒྲོལ་མ། བཟང་སྤྱོད་
བཅས་གསུངས་ཤིང་དགེ་འདུན་ཡོངས་ཀྱིས་ཡོན་ཆབ་ཚར་གང་མང་འབུལ།
ཟླ་དྲུག་པའི་ནང་། སྤྲུལ་སྐུ་རྣམ་གཉིས་གཙོས་དགོན་འདིའི་དགེ་འདུན་
ཡོངས་རྫོགས་ཁྲ་ཆེན་རྫ་གསེང་ཁ་ཡག་ལུང་བར་ཕེབས་ཏེ། ཆོས་སྡེ་འདིའི་
མཆོད་གཞིས་རུ་སྡུན་ཚོ་དྲུག་གི་སྤྱི་སྲུང་ཆེན་མོ་སྡེ་བ་སོ་སོས་ཉིན་བདུན་ལ་
འཛིན། རིམ་གྲོ་ལ་ གདུ་བ།ས་དཀར་དང་དྲུག་ཅུ་བ། རྒྱགས་རྔན་ལྷ་



，548，
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
བསང་སོགས་གསུངས་ཤིང་། ཉིན་ཐ་མར། རུ་སྡུན་ཚོ་བ་རྣམས་ཀྱི་རྒན་
དར་གཞོན་གསུམ་ཚང་མ་ ས་དེར་འཛོམས་ནས། རྟ་རྒྱུག་མདའ་འཕེན་
སོགས་དགའ་སྟོན་གྱི་ཡོ་ལང་ལ་རོལ། སྲོལ་ འདི་ རབ་ ཉི་ ས་ ལྟ་ སྟེ་ སྤྱི་ལོ་
1738ལོར་ཚུགས། ཟླ་དགུ་བའི་ཚེས་གཅིག་ནས་བཅུ་བཞིའི་བར་རྡུལ་ཚོན་
ལ་བརྟེན་པའི་འཇིགས་བྱེད་དཔའ་བོ་གཅིག་པའི་དཀྱིལ་འཁོར་སྒྲུབ་མཆོད།
བཅོ་ལྔའི་ཉིན་སྦྱིན་སྲེག ཟླ་བཅུ་བའི་ཚེས་ཉེར་ལྔ་ནས་དགེ་ལྡན་ལྔ་མཆོད་
ཆེན་མོ་ཉིན་ལྔ། འདོན་ཆོག་གི་སྐོར། མགོན་ཆོས་ལྔ་དང་། སྨན་ཆོག་
ཆེན་མོ། སྨོན་ལམ་རྣམ་ལྔ། སྐུ་བསྟོད་སོགས་དང་། ཚེས་ཉེར་དགུའི་
ཉིན་དྲུག་ཅུ་བ་བསྔོ། དཀྱིལ་འཁོར་གཉིས་དང་འདོན་རྟ་དབྱངས་གསུམ་
ཕྱག་རྒྱའི་རིགས་སོགས་རྭ་རྒྱ་བཀྲ་ཤིས་འབྱུང་གནས་ཀྱི་ཕྱག་ལེན་ལྟར་ཡིན་ནོ།།
བསྟན་པ་ཡང་དར་གྱི་སྐབས་སུ་ཉམས་པ་སླར་གསོའི་སྐོར་ནི། རབ་
རྒྱལ་ས་ཁྱི་སྟེ་སྤྱི་ལོ1958ལོའི་བསྒྱུར་བཅོས་ཁྲོད་དུ། དགོན་འདིའི་འདུ་
ཁང་དང་། ནང་རྟེན་མཆོད་རྫས་དང་མཆོད་རྟེན་སོབ་ས་རྨེག་མེད་དུ་བཟོས།
ཏང་གི་མི་རིགས་སྲིད་ཇུས་དོན་ཐོག་ཏུ་བབས་ཏེ་ཆོས་ལུགས་སྲིད་ཇུས་ཀྱི་ཉི་
གཞོན་གསར་དུ་ ཤར་བ་ དང་ བསྟུན་ནས། རབ་ རྒྱལ་ ཆུ་ ཕག་ སྟེ་ སྤྱི་ལོ
1983ལོའི་ཟླ་བཅུ་བར། ཨ་ཁུ་ཕུན་ཚོགས་གཙོས་དགེ་འདུན་རྒན་པ་བཅུ་
ལྷག་རྗེ་སྐྱང་རྩེའི་བླ་བྲང་དུ་གདན་འཛོམས་གནང་ནས་དགེ་ལྡན་ལྔ་མཆོད་ཆེན་
མོ་སླར་འཛུགས་བྱས་ཏེ་བསྟན་པ་ཡང་དར་གྱི་དབུ་བརྩམས། དེ་ནས་བཟུང་
ལོ་གཅིག་གི་ཆོས་ཐོག་རྣམས་བླ་བྲང་གཉིས་ཀར་རེ་མོས་སུ་འཚོགས་ཏེ་སྔོན་གྱི་
ཕྱག་སྲོལ་ཇི་བཞིན་རྒྱུན་འཁྱོངས་མཛད་སྐབས། ལོ་ངོ་ཉི་ཨུར་དམ་པའི་ཆོས་
དང་བྲལ་བའི་དད་ལྡན་མང་ཚོགས་རྣམས་ཀྱིས་མ་བསྐུལ་རང་འགུལ་སྒོས་འདུ་



ཀོས་ནན་རུ་སྡུན་གྲྭ་ཚང་ཕུན་ཚོགས་ཆོས་གླིང༌། ： 549.
ཁང་བསྐྱར་བཞེངས་བྱེད་པའི་མཐུན་རྐྱེན་གང་ལེགས་སྦྱར་བར་བརྟེན། རྒྱུ་
ལྔ་ལོར་རུ་སྡུན་དགོན་སྡེ་གཉིས་ཀར་བཀའ་དྲིན་མཆོག་ཏུ་ཆེ་བའི་ཨ་ཁུ་ཕུན་
ཚོགས་གཙོས་ཚོ་བ་སོ་སོའི་གྲྭ་རྒན་དག་གིས་འདུ་ཁང་རྟེན་དང་བརྟེན་པར་
བཅས་པ་སླར་བཞེངས་བྱེད་པའི་གཙོ་འགན་བཞེས་ཏེ། ལོ་དེའི་ཟླ་བཞི་བའི་
ཚེས་བཅུ་ཉིན་ནས་འགོ་བརྩམས་ཤིང༌། རྒྱུ་བདུན་ལོའི་ཟླ་བརྒྱད་པའི་མཇུག་
ཏུ་ལེགས་གྲུབ་བྱུང་། ལོ་ངོ་གཉིས་དང་ཕྱེད་ཙམ་གྱི་རིང་ལ་གོང་སྨྲས་རྒན་
གྲས་འདི་དག་གིས་གཙོས་གྲྭ་པ་རྒན་དར་གཞོན་གསུམ་ཀུན་གྱིས་འདུ་ཁང་
བསྐྱར་བཞེངས་བྱེད་པའི་ཐད་ལ་དཀའ་སྤྱད་གང་མང་བགྱིས། ཟླ་དགུ་བའི་
ཚེས་ཉེར་གཉིས་ཉིན། མཆོད་གཞིས་སྡེ་བ་སོ་སོས་གཙོས་འབྲེལ་ཐོགས་དད་
ལྡན་སྦྱིན་བདག་ཡོངས་ལ། གཙུག་ལག་ཁང་ལེགས་གྲུབ་བྱུང་པའི་དགའ་
སྟོན་གྱི་མཛད་སྒོ་རྒྱ་ཆེར་སྤེལ། བསྐྱར་བཞེངས་བྱས་པའི་འདུ་ཁང་གི་རྒྱུ་
ཁྱོན་སོགས་ནི། སྟེང་ཤོད་ ཉིས་ བརྩེགས་ ཅན་ དཀྱིལ་ དུ་ ཀ་ རིང༌ བཞིས་
བཏེགས་པ། ཞེང་དང་སྲིད་དུ་སྤྱན་ལྔ་རེ་སྟེང་འོག་གཉིས་བསྡོམས་པས་ཁང་
མིག་ལྔ་བཅུ། ཕྱིའི་སྒོ་ཆེན་སྟེང་དུ་རྗེ་ཁོང་ཉིས་ཐོག ཤིང་བརྐོས་དང་
ཨར་ལས་བཟོ་བཀོད་སོགས་གང་ཐད་ལེགས་ཤས་ཀྱི་གྲས་སུ་གཏོགས།
སྐུ་གསུང་ཐུགས་རྟེན་གསར་བཞེངས་ཀྱི་སྐོར་ནི། གདོང་གྲལ་གྱི་
དབུས་སུ་བླ་མ་རིམ་བྱོན་གྱི་མི་འཇིགས་གདོང་ལྔས་བཏེགས་པའི་ཁྲི་ཆེན་དང༌།
སྟེང་དུ་བླ་མཆོད་ཚོགས་ཞིང་། ཁྲིའི་གཡས་ཀྱི་ཀུན་དགའ་ར་བར། སྨན་
འདམ་ལས་གྲུབ་པའི་རྗེ་ཡབ་སྲས་གསུམ་གྱི་སྐུ་མི་ཚད་ཙམ། དེའི་སྟེང་དུ་ཇོ་
བོ་རྗེ་དཔལ་ལྡན་ཨ་ཏི་ཤའི་གྱན་ཐང་། གཡས་སུ་སྒྲོལ་མ་ཉེར་གཅིག་གི་
མཐའ་སྐོར་དུ་འཇིགས་པ་བརྒྱད་སྐྱོབ་ཅན་གྱི་གྱན་ཐང་། ཁྲིའི་གཡོན་དུ་



· 550 ་ མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
སྨན་བླ་བདེ་གཤེགས་བརྒྱད་ཀྱི་གྱན་ཐང་། དེའི་གཡོན་དུ་གདུགས་དཀར་
གྱན་ཐང་། གཡས་ལོགས་ཀྱི་རྒྱུན་དང་པོར། བཤགས་ལྷ་སོ་ལྔའི་རྒྱན་
ཐང་། དེ་བཞིན་དུ་གཉིས་པར། འོད་དཔག་མེད་ཞིང་ལྔ་ལྡན། གསུམ་
པར། སྒྲོལ་མ་ཉེར་གཅིག བཞི་བར། འཇིགས་བྱེད་ལྷ་བཅུ་གསུམ་པ།
ལྔ་བར། མགོན་པོ་ཕྱག་དྲུག་ པའི་གྱན་ཐང་བཅས་དང་། དེའི་ ཡར་
འཁོར་གྱི་རྒྱན་དང་པོར། རྣམ་སྲས་ཀྱི་གྱན་ཐང་། གཉིས་པར། དཔལ་
ལྡན་ལྷ་མོའི་གྱན་ཐང་དང་། གཡོན་ལོགས་ཀྱི་གྱན་དང་པོའི་ཀུན་དགའ་ར་
བར། བཀའ་འགྱུར་དང་། རྗེ་གསུང་འབུམ། ཡུམ་པོད་བཅུ་གཉིས།
ལམ་སྔགས་བཅས་དང་། སྟེང་དུ་འཕགས་པ་གནས་བརྟན་བཅུ་དྲུག་གི་སྤྱན་
ཐང་། གཉིས་པའི་ཀུན་དགའ་ར་བར། བསྟན་འགྱུར། དེའི་སྟེང་དུ་ཚེ་
དཔག་མེད་ཀྱི་གྱན་ཐང་། གསུམ་པར། ཀུན་རིག བཞི་བར། ལྟ་
མགྲིན། ལྔ་བར། དམ་ཅན་མགར་ནག་བཅས་ཀྱི་གྱན་ཐང་དང་། དེའི་
ཡར་འཁོར་དུ། དམ་ ཅན་ཆོས་རྒྱལ་ཡབ་ཡུམ་ གྱི་གྱན་ཐང་། ལོགས་
གཉིས་དང་མར་འཁོར་གྱི་གྱན་ཐང་དག་གི་གཤམ་གྱི་ཀུན་དགའ་ར་བ་རྣམས་
སུ་སྨན་འདམ་ལས་གྲུབ་པའི་རིགས་གསུམ་མགོན་པོ་དང་། ཚེ་ལྷ་རྣམ་
གསུམ། སྣང་སྲིད་ཟིལ་གནོན། མི་འཁྲུགས་པ། སྒྲོལ་མ། འོད་
དཔག་ མེད། སྨན་ བླ་ བདེ་ གཤེགས་ བརྒྱད། ཇོ་ སྐུ། བྱམས་ སྐུ་
འཇིགས་བྱེད། མགོན་པོ། ཆོས་རྒྱལ། རྣམ་སྲས། ལྷ་མོ་བཅས་ཀྱི་སྐུ་
ཁྲུ་གང་རེ་ཅན་དང་། སྟེང་གི་དབུས་དང་གཡས་གཡོན་གྱིན་རྣམས་ཀྱི་ཀུན་
དཔགའ་ར་བར། སྒྲོལ་མའི་སྟོང་སྐུ། ལོགས་གཉིས་སུ་མི་འཁྲུགས་པ་དང་།
བྱམས་མགོན། སྤྱན་རས་གཟིགས་བཅུ་གཅིག་ཞལ། རྒྱན་དྲུག་མཆོག་



ཀོས་ནན་རུ་ལྡན་གྲྭ་ཚང་ཕུན་ཚོགས་ཆོས་གླིང་། ：551་
གཉིས། ཚེ་དཔག་མེད་བརྒྱ་ཐང་། ཐུགས་རྗེ་ཆེན་པོ་ཕྱག་བཞི་བ་བཅས་
ཀྱི་གྱན་ཐང་དྲུག་བཞུགས། གཞན་ཡང་འཇམ་པའི་དབྱངས་ཀྱི་སྟོང་ཐང་།
གསེར་ཟངས་ ལས་ གྲུབ་ པའི་ སྟོན་ པའི་ སྐུ་ དང་། བྱང་ཆུབ་ མཆོད་རྟེན།
སྒོའི་གཡས་གཡོན་དུ། རྒྱལ་ཆེན་རིགས་བཞི་དང་། སྲིད་པའི་འཁོར་ལོ།
ནང་གཞུག་མ་ཎི་དུང་ཕྱུར་གཉིས་ཅན་གྱི་འཁོར་ཆེན་བཅས་རྟེན་གང་མང་
བཞུགས། ཀ་རིང་བཞི་དང་ཀ་ཐུང་ཚང་མར་འཕན་དང་། དྲ་བ་དྲ་
ཕྱེད། མཆོད་ལྷ། འཕན་གདུགས་རྒྱལ་མཚན་སོགས་དང་། རྔ་སྦུག་
དུང་གླིང་སོགས་མཆོད་རྫས་མང་པོ་མཆིས་སོ། །
སྤྱི་ལོ1990ལོའི་ཟླ་གསུམ་པའི་ནང་ལ། ཨ་ཁུ་ཕུན་ཚོགས་ཚང་གིས་
གཙོས་མཆོད་རྟེན་མཐོང་གྲོལ་ཆེན་མོ་བཞེངས་པའི་དབུ་བརྩམས། ཟླ་བཞི་
བའི་ཚེས་བཅོ་ལྔར་ལེགས་པར་གྲུབ། མཆོད་རྟེན་འདིའི་རྒྱ་ཁྱོན་དང་མཐོ་
ཚད་སོགས་སྔོན་གྱི་མཆོད་རྟེན་དང་ཕལ་ཆེར་འདྲ་ལ། སྒོ་རྒྱན་གྱི་ནང་དུ་
གསང་བདག་འཁོར་ཆེན་གྱི་སྨན་སྐུ་བྱིན་ཅན་དང་། བུམ་པའི་ནང་དུ་སྐུ་
གསུང་ཐུགས་ཀྱི་བྱིན་རྟེན་མང་པོ་བཞུགས། ལོ་དེའི་ཟླ་དགུ་བར་སྐུ་འབུམ་
རྒྱུད་པའི་ཁྲི་རབས་དགུ་བ། བླ་མ་སྐེ་ཀྱུ་དགེ་ལེགས་དཔལ་ལྡན་རིན་པོ་ཆེ་བླ་
གྲྭ་ལྔ་ ཕྲག་ལྷག་དང་བཅས་པ་གདན་དྲངས་ཏེ། མཆོད་རྟེན་ཆེན་མོ་དང་།
དགེ་འདུན་གྱི་འདུ་ཁང་རྟེན་དང་བརྟེན་པ་བཅས་པར། ཆོ་ག་རྒྱས་པའི་
ལུགས་ལྟར་རབ་ ཏུ་ གནས་ པ་ མཛད་ ཅིང་། དེའི་ཚེ་བཀྲ་ ཤིས་ཀྱི་རྟགས་
མཚན་མང་པོ་རྣམ་པར་བཞད། སྡེ་འདིའི་དགེ་འདུན་པ་རྣམས་ཀྱིས་མཚོན་
པའི་ཕྱོགས་ཉེ་རིང་གི་མཇལ་འགྲུལ་སེར་སྐྱ་མང་པོར། སྐྱབས་འགྲོ་དང་།
དམིགས་བརྩེ་མ། རྡོ་རྗེ་གཅོད་པ་སོགས་ཀྱི་ལུང་གནང་བས་མཚོན། རྣམ་



• 552 •
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
དཀར་ཆོས་ལྡན་གྱི་བྱ་བ་མང་པོ་གྲུབ། སྤྱི་ལོ1993ལོར་ཡང་རྗེ་བཙུན་སྐེ་ཀྱུ་
དགེ་ལེགས་ དཔལ་ ལྡན་ ཚང་ ཕེབས་ ན་ས་ ཟླ་ གཅིག་ གི་ ཡུན་ ལ་ བཞུགས།
བསྟན་པའི་འཇུག་སྒོ་སྐྱབས་འགྲོའི་ཁྲིད། དཔལ་རྟ་མཆོག་རོལ་བའི་སྨིན་
བྱེད་དབང་གི་རིམ་པ་སོགས་ཆོས་ཀྱི་བདུད་རྩི་ཇི་སྙེད་ཅིག་བསྩལ། གོ་དྲུག་
ལོའི་ཟླ་བརྒྱད་པའི་ཚེས་དགུར། ལཱ་མོའི་ཡོངས་འཛིན་རྡོ་རྗེ་འཆང་ཚང་།
ས་འདིའི་སེར་སྐྱ་རྒན་གཞོན་ཡོངས་ཀྱི་འདོད་མོས་ལྟར་བྱོན་ནས་སྐྱབས་འགྲོ།
མ་ཎི། དམིགས་བརྩེ་མ། ཚེ་ལྷ་རྣམ་པ།སུམ་གྱི་གཟུངས་དང་། མ་རཱི་ཙེ།
བསྟན་པ་རྒྱས་པའི་སྨོན་ལམ་སོགས་ཀྱི་ལུང་། བཀའ་ཆོས་དང་ཆོས་སྲིད་
གཉིས་ལས་བརྩམས་པའི་བསླབ་བྱ་གནད་དུ་ཁེལ་བ་མང་པོ་གནང་ངོ༌། །
ལོ་འདིར་མདོ་སྨད་བྱང་རྒྱུད་ཀྱི་དཔལ་ལྡན་ན་ལེནྡྲ་དྷི་ཚ་དགེ་ལྡན་བཀྲ་ཤིས་
ཆོས་སྡིངས་ཀྱི་ལྔ་རིག་སྨྲ་བའི་དགེ་བའི་བཤེས་གཉེན་ཆེན་པོ་ཨ་ཁུ་སྦྱིན་པ་དར་
རྒྱས་ཚང་། དགོན་འདིའི་གྲྭ་རིགས་རྣམས་ཀྱི་སློབ་ཁྲིད་དགེ་རྒན་ལ་ཆེད་དུ་
གདན་འདྲེན་བྱས་ནས། སྟོན་ཟླ་བརྒྱད་པའི་ཚེས་གསུམ་ལ་ཕྱགས་ཕེབས་ཏེ།
ཚེས་བཞི་ནས་སློབ་ཁྲིད་བྱེད་པའི་དབུ་བརྩམས། གྲྭ་ རིགས་ རྣམས་ལ།
བོད་ཀྱི་བརྡ་སྤྲོད་སུམ་རྟགས་དག་གསུམ་དང་། ཡི་གེ་དབུ་ཅན་དབུ་མེད་ཀྱི་
ཡིག་གཟུགས་འབྲི་སྟངས་སོགས་ཀྱི་སློབ་ཁྲིད་གནང་ཞིང་། སྐབས་འདི་ནས་
བཟུང་ལོ་རེ་བཞིན་དུ་ཟླ་གཅིག་གཉིས་ཙམ་གྱི་ཡུན་ལ། གྲྭ་རིགས་རྣམས་ལ།
ཡིག་གཟུགས་འབྲི་སྟངས་དང་སུམ་རྟགས་དག་གསུམ། སྙན་ངག་དང་།
རྩོམ་ཡིག་འབྲི་ཚུལ། སྐར་རྩིས་རིག་པ་དང་། འབྱུང་རྩིས། སྐྱབས་
འགྲོའི་ཁྲིད་ཡིག་དང་། བསླབ་ཁྲིད་སོགས་གང་ལ་གང་ཕན་གྱི་སློབ་ཁྲིད་
གནང་བཞིན་ཡོད་པ་ལགས་ལ། ད་ལྟ་དགོན་འདིར་བླ་བྲང་གཉིས་དང་གྲྭ་



ཀོས་ནན་ཚ་རྔ་དགོན་དགའ་ལྡན་དར་རྒྱས་གླིང་། ་ 553.
ཤག་ཉི་ཤུ་ལྷག་ཡོད་ཅིང་། བླ་མ་གཉིས་དང་། གྲྭ་པ་དྲུག་ཅུ་ལྷག་གིས་རྣམ་
དག་ཆོས་ཚུལ་གསར་བའི་དགའ་སྟོན་ལ་ཅི་དགར་བརྩོན་བཞིན་བཞུགས་པ་
ལགས་སོ། །
ཚ་རྔ་དགོན་དགའ་ལྡན་དར་རྒྱས་གླིང་།
ཚ་རྔ་དགོན་དགའ་ལྡན་དར་རྒྱས་གླིང་ནི། ཀོས་ནན་རྫོང་བྱ་མདོ་
ཞང་གི་ནུབ་བྱང་ཕྱོགས་སུ་སྤྱི་ལེ་ལྔ་ལྷག་གི་སར་ཚ་རྔ་ནགས་རྒྱུན་ཞེས་བྱ་བའི་
དབེན་གནས་ཤིག་ཡོད་པ་དེར་ཚབ།ས་ཡོད་ཅིང་། གྲུབ་མཐའ་ནི་དགེ་ལུགས་
པ་ཡིན། དགོན་འདི་ཕྱག་འདེབས་མཛད་མཁན་ནི། ལཱ་མོ་ཞབས་དྲུང་
དཀར་པོ་སྐུ་ཕྲེང་བདུན་པ་དགེ་འདུན་བསྟན་འཛིན་ནོར་བུ་དཔལ་བཟང་པོ་
ཡིན་ལ། ཁོང་ནི་ཆུ་བཟང་རྭ་ལོ་ཐང་དུ་ཡབ་གསེར་འོད་སྐྱབས་དང་ཡུམ་ལྷ་
མོ་བྱམས་གཉིས་ལ་སྲས་སྤུན་ལྔ་ཡོད་པ་ལས་ཆེ་བ་ཆུ་བཟང་བློ་བཟང་ཐུབ་
བསྟན་བཤད་སྒྲུབ་ཉི་མ་དང་། ར་ཁོ་ཧུ་ཐོག་ཐུ་ངག་ དབང་ཆོས་འབྱོར་
བསྟན་པའི་ཉི་མ་སོགས་ཀྱི་སྤུན་ཆུང་དུ་རབ་བྱུང་བཅོ་ལྔ་བའི་ཆུ་བྱ་སྟེ་སྤྱི་ལོ
1872ལོར་སྐུ་བལྟམས། ཙང་ང་དཔོན་སློབ་ཡང་སྤྲུལ་གསལ་འདོན་གྱི་ཆེད་
དུ་དབུས་སུ་ཕེབས་ཏེ་ཐུགས་བརྟག་ཞུས་པར་༧གོང་ས་ཐམས་ཅད་མཁྱེན་པ་
དང་། འོན་རྒྱལ་སྲས། གནམ་བསྐོས་འཇམ་དབྱངས་གོང་མའི་གསེར་
བུམ་སྤྲུགས་པ་སོགས་ཐམས་ཅད་ཞལ་མཐུན་པར་རྗེ་གོང་མའི་ཡང་སྲིད་དུ་ངོས་
འཛིན་མཛད་དེ་རྨ་མགུར་དུ་གདན་སར་བཀོད། ཁྲི་ཆེན་མཆོག་སྤྲུལ་སྨད་
ཕྱོགས་ནས་བྱོན་འཕྲལ་ ཕྲལ་ སྦྱོར་གྱི་ ཀློབ་ བསླབ་པ་ཚེགས་ མེད་ དུ་ མཁྱེན།
དགུང་གྲངས་བདུན་པར་ཐར་ཤུལ་རིན་པོ་ཆེའི་དྲུང་ནས་རབ་བྱུང་དང་དགེ་



• 554 ， མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ཚུལ་གྱི་སྡོམ་པ་མནོས་ཏེ་མཚན་དགེ་འདུན་བསྟན་འཛིན་ནོར་བུར་གསོལ།
བཅུ་གསུམ་པར་བདེ་ཆེན་དུ་ཚོགས་བཞུགས་མཛད་དེ་བསྡུས་གྲྭ་ནས་གཞུང་
ལུགས་ཀུན་ལ་ཚད་ཐུབ་ཀྱི་མཁས་གྲུབ་དུ་མ་བསྟེན་ཏེ་དཔྱིས་ཕྱིན་པར་སྦྱང་ས་
དགུང་ལོ་ཉི་ཤུ་པ་ཆུ་འབྲུག་སྟེ་སྤྱི་ལོ1892ལོར་རྗེ་བློ་བཟང་བསྟན་པའི་དབང་
ཕྱུག་ཚུལ་ཁྲིམས་ཕུན་ཚོགས་དཔལ་བཟང་པོའི་མཁན་སློབ་སྦྲགས་མ་དང་ཙང་
ང་དཔོན་སློབ་སོགས་དད་པའི་དགེ་འདུན་གྲངས་ཚང་བའི་དབུས་སུ་བསྙེན་
པར་རྫོགས། ཉེར་གསུམ་པར་དཔའ་རིས་རབ་གསལ་གྲྭ་སྐོར་དུ་ཕེབས་ནས་
རྗེ་འདི་དང་འབེལ་གཏམ་ མཛད་པས་རྗེ་འདིའི་མཁྱེན་དཔྱོད་ཀྱིས་ ཐུགས་
ཕྲོགས་ཏེ་དོན་མཐུན་གྱི་བསྔགས་བརྗོད་གནང་། སྐྱབས་རྗེ་ཐར་ཤུལ་རིན་པོ་
ཆེ་དང་། རྗེ་ཞྭ་དམར་པ་སོགས་དམ་པ་དུ་མ་ལས་དབང་ལུང་མན་ངག་
སོགས་མཐའ་ཡས་པ་ཞུས་ཏེ་གདམས་པའི་དཀོར་མཛོད་དུ་གྱུར། འདོད་
ཆུང་ཆོག་ཤེས་དང་ཞི་དུལ་ཀུན་སྤྱོད་ཀྱི་ངང་ནས་རྒྱུན་དུ་ཐུགས་དམ་ཉམས་
བཞེས་ཁོ་ནར་གཞོལ་ཏེ་བཀའ་གདམས་གོང་མའི་རྣམ་ཐར་བདག་གིར་མཛད།
རྗེ་འདིའི་སྐུ་རིང་ལ་མང་འབའ་བྱ་གསུམ་གྱི་རོང་སྡེ་དུ་མ་གསར་དུ་ཆགས་ཤིང་།
མངའ་རིས་ས་མཚམས་ཀྱང་ཨན་བམ་སོགས་ཀྱིས་གསལ་བོར་ཕྱེས་ཏེ་རང་
ཁོངས་ཀྱི་སྐྱེ་དགུ་ཀུན་ལུགས་གཉིས་ཆར་གྱིས་ལེགས་པར་བསྐྱངས།
་ དགོན་འདི་ཇི་ལྟར་བཏབ་ཚུལ་ནི། ཨ་ལགས་སྨྱུང་གནས་པ་ཞེས་སྐུ་
ཚེགང་བོར་སྨྱུང་གནས་མཛད་ཅིང་དབེན་གནས་དུ་མར་ཐུགས་དམ་ཉམས་
བཞེས་ཀྱིས་རིམ་གཉིས་ཀྱི་རྟོགས་པ་ཀློང་དུ་བརྡོལ་བ་དེ་ཉིད་ཀྱིས་གནས་འདིར་
མཚམས་ཁང་ལྟ་བུ་ཞིག་གི་གཞི་བཏིངས། གླུ་པ་བཞི་ལྔ་ཙམ་འདུས་ཤིང་
དགེ་སྦྱོང་ལོ་གཅིག་ཏུ་འདྲིལ། མིང་བཀྲ་ཤིས་ཆོས་འཕེལ་གླིང་ཞེས་བཏགས།



ཀོས་ནན་ཚེ་སྔ་དགོན་དགའ་ལྡན་དར་རྒྱས་གླིང་།
·555，
སྐབས་ཤིག་རྗེ་ལ་སེར་ཁང་པ་དང་ཨ་རོལ་ཚང་། ཞྭ་དམར་ཚང་། སྒོ་མང་
ཚང་སོགས་དམ་པ་དུ་མ་དང་རི་ཁྲོད་པ་མང་པོས་གནས་འདིར་སེམས་བསྐྱེད་
མཆོད་པ་ བཟུང་ ཞིང་ ལམ་ཁྲིད་ སོགས་ ཆོས་ བཀའ་ ཡང་ ཅི་ རིགས་ གནང་།
ལྕགས་གླང་སྟེ་སྤྱི་ལོ1901ལོར་ལཱ་མོ་ཚང་གིས་ཐོ་ལེ་དགོན་གསར་འདེབས་
མཛད་སྐབས། ཨ་ལགས་སྨྱུང་གནས་པ་གཙོས་བྱ་མདོའི་རོང་འབྲོག་ཀུན་
གྱིས་གནས་འདིར་གདན་ཞུ་མཛད་དེ་ས་ཁུལ་འདིར་ཡང་ཆོས་སྡེ་ཞིག་འདེབས་
དགོས་ཚུལ་ནན་གྱིས་ཞུས་སྟབས། ཁོང་གིས་ཞྭ་དམར་རིན་པོ་ཆེར་ཐུགས་
བརྟག་ཞུས་པས་བདེ་མཆོག་དཀར་མོའི་གནས་ཆེན་དུ་གྲགས་པའི་ཧོ་བེའི་ཉེ་
འདབས། རྨ་ཆུ་སྔོན་མོའི་འགྲམ་ངོགས་སྔར་དམ་པ་དུ་མའི་ཞབས་ཀྱིས་
བཅགས་ཤིང་བྱིན་གྱིས་བརླབས་ པའི་ཚ་རྔ་ན་གས རྒན་ཞེས་པའི་གནས་ཀྱི་
མཚམས་ཁང་དེ་ཉིད་དགོན་པར་བསྒྱུར་ན་ལེགས་ཚུལ་གསུངས། ཆུ་སྟག་སྟེ་
སྤྱི་ལོ1902ལོར་སྐྱབས་རྗེ་མཆོག་གནས་འདིར་ཆིབས་བསྒྱུར། ས་འདུལ་
སོགས་ཕྱག་བཞེས་ཐམས་ཅད་ལེགས་པར་བསྒྲུབས། སྔར་གྱི་མིང་བརྗེས་ཏེ་
དགའ་ལྡན་དར་རྒྱས་གླིང་ཞེས་བཏགས། ཁོང་གི་རྟེན་ཁྲོད་ནས་དཔལ་
མགོན་ཞལ་བཞི་བའི་ཞལ་ཐང་བྱིན་ཅན་ཡེ་ཤེས་པ་དངོས་སུ་ཞུགས་པ་དེ་ཉིད་
གནང་སྟེ་གཉེར་གཏད་མཛད། བདེ་ཆེན་ནས་སྦས་པའི་རྣལ་འབྱོར་པ་ཆེན་
མོ་ ཙང་ ང་ དཔོན་སློབ་ གདན་ཞུས་ ཀྱིས་ དགོན་འདིའི་ མཁན་པོར་བསྐོས།
གང་ཅིའི་ཐད་བཀོད་ཁྱབ་གནང་སྟེ་ཨ་ལགས་སྨྱུང་གནས་པ་ཚང་གིས་གནས་
སྐབས་ཀྱི་ཚོགས་ཁང་ལྟ་བུར་ཁང་ལེབ་གྱོན་དགུ་བ་ཅན་ཞིག་དང༌། ཙང་ང་
བླ་བྲང་ཉིས་ཐོག་སྤྱན་མིག་ལྔ་བཅུ་ལྷག་ཡོད་པ་གཉིས་བཞེངས་ཏེ་གསེར་ཚོན་
དང་རྟེན་བཞེངས་ཐམས་ཅད་ལེགས་པར་གྲུབ། དགེ་འདུན་པ་ཡང་བཅུ་



556，
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ཕྲག་གཉིས་གསུམ་ཙམ་འདུས་ཤིང་། སྒྲིག་ཁྲིམས་དང་ཀུན་སྤྱོད་ཀྱི་བཅའ་
ཡིག་མཛད་དེ་ ཐམས་ཅད་ཐུགས་མཐུན་ཁྲིམས་གཙང་གིས་གནས། རྒྱུན་
ཚོགས་དང་སྒྲུབ་མཆོད་ཀྱི་ཆོ་ག་ཐམས་ཅད་རྭ་རྒྱ་བཞིན་མཛད། དཔོན་སློབ་
རིན་པོ་ཆེས་གསང་བདེ་འཇིགས་གསུམ་དང་ལམ་ཁྲིད་སོགས་དབང་བཀའ་ཅི་
རིགས་པ་གསུངས། མེ་འབྲུག་སྟེ་སྤྱི་ལོ1916ལོར་སྐྱབས་མགོན་མཆོག་ཕེབས་
ནས་འདུ་ཁང་གསར་བཞེང་གི་ཞལ་བཀོད་མཛད། ལྕགས་སྤྲེལ་ཏེ་སྤྱི་ལོ
1920ལོར་འདུ་ཁང་ཐོག་སོ་གཉིས་ཅན་ཀ་རིང་བཞི་ལྡན་ཞིག་སྐྱ་བཟོ་གྲུབ་
པས་སྐྱབས་མགོན་མཆོག་ཕེབས་ནས་དགའ་སྟོན་མཛད་ཅིང་རྟེན་བཞེངས་
སོགས་ཀྱི་ཐད་ཞལ་བཀོད་གནང་ཡང་། སྐབས་འདི་ནས་དཔོན་སློབ་རིན་པོ་
ཆེ་ དང་། ཨ་ ལགས་ རྣམ་ གཉིས་ སྔ་ རྗེས་ སུ་ དགོངས་ པ་ རྫོགས་ ཤིང་།
སྐྱབས་མགོན་མཆོག་ཀྱང་མཁས་པ་མི་གསུམ་ གྱི་གདུང་བཞེངས་ པ་ སོགས་
བསྟན་འགྲོའི་དོན་གྱིས་ཐུགས་བྲེལ་ཆེ་བས་སྡེ་འདིར་གཟིགས་སྐྱོང་ཇི་བཞིན་
བྱེད་མ་ཐུབ་སྟབས། འདུ་ཁང་གི་གསེར་ཚོན་དང་རྟེན་བཞེངས་ཐམས་ཅད་
འཕྲོ་ལུས་ཤིང་། སྒྲིག་ཁྲིམས་དང་ ཀུན་སྤྱོད་ སོགས་ཀྱང་ཉམས་ཏེ་གྲྭ་པ་
རྣམས་ཀྱང་ཡར་མར་དུ་ཕྱོགས་ཐོན་ནས་ཨ་ཁུ་དཔལ་མཁར་ཡག་སོགས་བཅུ་
ཕྲག་ཙམ་ལས་མ་ལྷག རབ་བྱུང་བཅུ་དྲུག་པའི་མེ་ཡོས་ཏེ་སྤྱི་ལོ1927ལོར་
སྐྱབས་མགོན་མཆོག་དགོངས་པ་ཆོས་དབྱིངས་སུ་ཐིམ་པས་ལྷག་པར་སྡེ་འདི་
མགོན་མེད་སྐྱབས་མེད་དུ་གྱུར་ཏོ། །
དཔོན་སློབ་སྐུ་ཐོག་རྗེས་མ་མདའ་བཞི་ཆན་ཧུ་ཚང་དུ་འཁྲུངས་ཀྱང་
དགོན་པའི་མཁོས་ཀ་ཞན་ཞིང་ དབུ་འཛིན་མཁན་ ལྷག་བསམ་ཅན་དཀོན་
སྟབས་གདན་སར་བཀོད་མ་ཐུབ་ ང་བརྒྱད་ལོར་སྐུ་གཤེགས། དེའི་སྤྲུལ་



ཀོས་ནན་ཚ་རྔ་དགོན་དགའ་ལྡན་དར་རྒྱས་གླིང༌།
་557 ：
སྐུ་ཡང་མདའ་བཞིར་འཁྲུངས་ཤིང་ལཱ་ མོ་ ཡོངས་འཛིན་མཆོག་གིས་ཐུགས་
འཁུར་ཆེར་བཞེས་ཀྱིས་སྐུ་ཐག་བཅད་དེ་སྤྱི་ལོ1996ལོར་སྡེ་འདི་དང་འགག་
བཟར་གདན་སར་བཀོད། ད་སྐབས་དྷི་ཚ་བཀྲ་ཤིས་ཆོས་སྡིངས་ སུ་ ཐོས་
བསམ་ལ་བརྩོན་བཞིན་པའི་སྐབས་ལགས་སོ། །
ཨ་ལགས་སྨྱུང་གནས་པ་ཚང་སྐུ་ཕྲེང་རྗེས་མ་བློ་བཟང་དགེ་འདུན་མེ་
ཡོས་ཏེ་སྤྱི་ལོ1927ལོར་བྱ་མདོ་ཐང་ནག་ཏུ་འཁྲུངས། སྐྱབས་རྗེ་ཐར་ཤུལ་
རིན་པོ་ཆེས་སྐུ་གོང་མའི་ཡང་སྲིད་དུ་ངོས་འཛིན་བགྱིས་ཏེ་དགུང་ལོ་དྲུག་
བདུན་ནས་ལུགས་གཉིས་ཆར་གྱིས་སྤྱན་འབྲས་བཞིན་བསྐྱངས། དགུང་ལོ་
སོ་གཅིག་སྟེ་སྤྱི་ལོ1958ལོ་ཉེས་མིང་བཏགས་ཏེ་ཁྲི་མོན་དུ་བཅུག བཙོན་
གྲོལ་བྱས་རྗེས་མ་འགྱངས་པར་སྐུ་གཤེགས་སོ། ། རབ་བྱུང་བཅུ་དྲུག་པའི་
ལྕགས་གླང་སྟེ་སྤྱི་ལོ1937ལོར་སྐྱབས་མགོན་སྐུ་ཕྲེང་བཅོ་ལྔ་བ་བློ་བཟང་ལུང་
རིགས་རྒྱ་མཚོས་གནས་འདིར་ཞབས་ཀྱིས་བཅགས་ཏེ་སྒྲིག་ཁྲིམས་དང་ཀུན་
སྤྱོད་ལ་དག་ཐེར་མཛད་ཅིང་། གསེར་ཚོན་དང་རྟེན་བཞེངས་སོགས་ཀྱི་ཕྱིར་
བདེ་ཆེན་ཨ་ལགས་ཤེས་རབ་སྐུ་ཚབ་དུ་བཞག མེ་ཕག་སྟེ་སྤྱི་ལོ1947ལོར་
ལས་ཀྱི་འཕྲོ་ཐམས་ཅད་གྲུབ་ཅིང་། གྲྭ་ཚོགས་ཀྱང་རྒྱས་ཏེ་བཅུ་ཕྲག་དྲུག་
བདུན་ཙམ་འཛོམས་ཤིང་གང་ཅིའི་ཐད་འཕེལ་རྒྱས་བྱུང་། དྷི་ཚ་ནས་ཡོངས་
ཀྱི་དགེ་བའི་བཤེས་གཉེན་བྱ་མདོ་འབྲོག་རུ་བ་རྗེ་ཚུལ་ཁྲིམས་རྒྱ་མཚོ་ཚང་དང་
ཁོང་གི་བུ་སློབ་རེ་རྒྱུན་བཞུགས་ཀྱིས་གཞི་གསུམ་ཆོ་ག་དང་གསོ་སྦྱོང་སོགས་
བཙུགས་ཤིང་། བདེ་གསང་འཇིགས་གསུམ། ཀུན་རིགས་མི་འཁྲུགས་པ།
ལམ་ཁྲིད་སོགས་དབང་བཀའ་ཆོས་ཅི་རིགས་དང༌། སྒྲ་སྙན་ངག་སྐར་རྩིས་
སོགས་ཐུན་མོང་གི་རིག་གནས་རྣམས་ཀྱང་ཁྲིད། མེ་བྱ་སྟེ་སྤྱི་ལོ1957ལོར་



• 558 ·
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
གར་འཆམ་ཞིག་འཛུགས་རྒྱུའི་གྲ་སྒྲིག་བྱས་ཀྱང་རྐྱེན་དབང་ཞིག་གིས་འཕྲོར་
ལུས། །
དེ་སྔ་ཟླ་རེའི་ཆོས་ཐོག་གི་རིམ་པ་ལ། རྒྱ་ལོ་སྨོན་ལམ། གསུམ་པའི་
སྒྲུབ་མཆོད། བཞི་བའི་མཆོད་པ། དྲུག་པའི་སྒྲུབ་མཆོད། དགུ་བའི་ལྷ་
བབས་དུས་ཆེན། བཅུ་ བའི་ ལྔ་ མཆོད། བཅུ་ གཅིག་ པའི་ བཟློག་ པ།
བཅུ་གཉིས་པའི་གཏོར་སྒྲུབ་སོགས་ཉིན་བདུན་རེར་ཚོགས་ཤིང་། ཟླ་རེར་
གསོ་སྦྱོང་དང་ཉིན་རེར་དགུང་ཚོགས་ཆད་མེད་ངོས། ཆོས་སྤྱོད་ཀྱི་སྐོར་ལ།
ཀུན་རིག་མི་འཁྲུགས་པ་ལྷ་དགུའི་བདག་མདུན་བུམ་འཇུག་དང་བཅས་པ།
ཐུགས་རྗེ་ཆེན་པོའི་སྒྲུབ་ཐབས། འཇིགས་བྱེད་དཔལ་གཅིག ལྷ་བཅུ་
གསུམ་པ། སྨན་བླ་རིང་ཐུང་སོགས་སྒྲ་དག་གསལ་གསུམ་གྱིས་གསུང་བཞིན་
ཡོད།
རྟེན་དང་བརྟེན་པའི་ སྐོར་ལ། སྐུའི་རྟེན་དྷི་ཚའི་རྒྱལ་ཚབ་ནས་
གནང་བའི་ཆོས་རྒྱལ་ཤིང་སྐུ་ཁྲུ་གང་མ། ལཱ་མོའི་རྟེན་ཁྲོད་ནས་གནང་པའི་
སྟོན་པའི་ཟངས་སྐུ་ལི་མ་དང་མགོན་པོའི་ཞལ་ཐང༌། རྗེ་ཡབ་སྲས། རྒྱུན་
དྲུག་མཆོག་གཉིས། སྒྲོལ་མ་སོགས་ཟངས་སྐུ་ལི་མ་ཁྲུ་གང་མ་བཞི་བཅུ་ལྷག
སྒྲོལ་མའི་སྟོང་སྐུ་སོགས་སྨན་ སྐུ་ སྟོང་ཕྲག་འགའ། ཚོན་ ཐོང་གོ་གསུམ།
གོས་ཐང་སོ་དགུ་ གསུང་རྟེན་ལ། བཀའ་བསྟན་ཚར་རེ། རྗེ་ཡབ་སྲས་
ཀྱི་གསུང་འབུམ། ཡུམ་དུམ་པ་བཅུ་གཉིས། སྒྲུབ་ཐབས་དང་ཆོ་གའི་སྐོར་
གྱི་དུམ་པ་བརྒྱ་དང་བཅུ་གཉིས། ཐུགས་རྟེན་ལ། རྗེ་ཞྭ་དམར་ པས་
གནང་བའི་གསེར་ཟངས་ཀྱི་མཆོད་རྟེན་ཁྲུ་གང་མ། བྱང་ཆུབ་མཆོད་རྟེན་
མཐོ་ཚད་ལ་སྤྱི་ཁྲུ་ཉི་ ཤུ་མཐར་མ་ཎི་འཁོར་ལོ་ཉེར་གཅིག་ཅན་གཉིས་བཅས་



ལ་
ཀོས་ནན་ཚ་རྔ་དགོན་དགའ་ལྡན་དར་རྒྱས་གླིང༌། :559.
ཡོད་དོ། ། སྔར་ཡོད་ཀྱི་གཞུང་རྫས་དང་སྒེར་རྫས་རིན་ཐང་བྲལ་བ་མང་པོ་
ཟིང་འཚུབ་ཀྱི་ལོ་ཟླའི་ནང་དམིགས་མེད་དབྱིངས་སུ་རྒྱས་བཏབ་པོ། །
ཏང་གི་ཡང་དག་པའི་སྲིད་ཇུས་དོན་ཐོག་ཏུ་བབས་རྗེས་ཆུ་ཁྱི་སྟེ་སྤྱི་ལོ
1982ལོར་ཨ་ཁུ་མཁས་གྲུབ་དང་ཨ་ཁུ་ཤེས་རབ་རྣམ་གཉིས་ཀྱིས་ཀྲུའུ་རིན་
གཙོ་གཞོན་གྱི་འགན་འཁུར་ཏེ་སྔར་གྱི་གྲྭ་རྒན་བཞི་ལྔ་ཙམ་གྱི་ཁར་གྲྭ་གཞོན་ཉི་
ཤུ་ལྷག་འདུས་ནས་མང་ཚོགས་ཀྱི་རེ་འདུན་ལྟར། དགོན་པ་སླར་གསོའི་མགོ་
བརྩམས། སྔར་གྱི་དགོན་ཤུལ་ཚ་རྔ་འགག་བསྐྱིལ་སྐབས་རྨ་ཆུར་ནུབ་སྟབས།
བསླབ་གསུམ་ནོར་གྱིས་ཐུགས་རྒྱུད་ཕྱུག་ཅིང་བྱམས་བརྩེ་བདག་ཉིད་དུ་གྱུར་པ།
བྱ་མདོ་ སྨན་ གན་ དུ་ གྲགས་ པ་ ཁོང་ ཉིད་ ཀྱིས་ བརྟག་ པ་ མཛད་ པ་ ལྟར།
སྟོབས་ཅན་དཔའ་བོ་དགྲུ་ འདུལ་ཞེས་ པའི་གནས་རིའི་འདབས་རོལ་ནས་
གཟའ་སྐར་དགེ་བའི་ཉིན་ཁོང་གཙོས་གྲྭ་རྒན་གཞོན་ཉི་ཤུ་ལྷག་གིས་བཀྲ་ཤིས་
གསོ་སྦྱོང་དང་བཅས་གནས་བཟུང་། ལོ་དེར་འདུ་ཁང་ཁང་ལེབ་གྱན་དགུ་
བ་གཡས་གཡོན་ན་བཙན་ཁང་གཉིས་བཅས་ཁྱོན་བསྡོམས་པས་གྱན་བཅུ་
གཅིག་ཅན་ཞིག་རྟེན་བཞེངས་སངས་རྒྱས་སྟོང་སྐུ་དང་བཅས་པ་གྲུབ། ཤིང་
བྱི་སྟེ་སྤྱི་ལོ1984ལོར་དཀར་ཐིགས་དང་ཁྲལ་འཇོག་ཅི་ཡང་མ་བྱས་པར་གོང་
རིམ་ནས་གནང་བའི་ཤོག་སྒོར་ཁྲི་བདུན་མ་དངུལ་བྱས་ཏེ་འདུ་ཁང་ཐོག་སོ་
གཉིས་ཅན་ཀ་རིང་གཉིས་ལྡན་ཞིག་བཞེངས་ནས་མེ་སྟག་སྟེ་སྤྱི་ལོ1986ལོར་
རྟེན་བཞེངས་སོགས་ཐམས་ཅད་གྲུབ་པར་བྱས། ལོ་དེའི་ལྷ་བབས་ཀྱི་དུས་
ཆེན་དང་བསྟུན་ཏེ་སྐུ་འབུམ་ནས་སྐྱབས་རྗེ་དམ་ཆོས་རིན་པོ་ཆེ་ཞུས་ནས་འདུ་
ཁང་ལ་རབ་གནས་དང་གྲྭ་མང་ལ་འཇིགས་བྱེད་ཐུགས་རྗེ་ཆེན་པོ་ཀུན་རིག་
སོགས་ཀྱི་དབང་། མགོན་ཆོས་སོགས་ཀྱི་རྗེས་གནང་བཅས་ཆོས་ཀྱི་འཁོར་ལོ་



，560་
མ ཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
རྒྱ་ཆེར་བསྐོར། ས་སྦྲུལ་ཏེ་སྤྱི་ལོ1989ལོར་ཡོངས་ཀྱི་དགེ་བའི་ བཤེས་
གཉེན་ཡེ་ཤེས་མཚན་ཅན་ཕེབས་ཏེ་དབང་ལུང་མན་ངག་སོགས་ཅི་འདོད་
བསྩལ། ཤིང་ཁྱི་སྟེ་སྤྱི་ལོ1994ལོར་བྱམས་ཁང་ཆེན་མོ་རྟེན་དང་བརྟེན་པ་
ཐམས་ཅད་སྐྱེ་དགུའི་བསོད་ནམས་ ཀྱི་ ཞིང་ དུ་ བསྐྲུན། མེ་བྱི་ སྟེ་ སྤྱི་ལོ
1996ལོར་ཙང་ང་དཔོན་སློབ་རྗེས་མ་ལུང་རྟོགས་རྒྱ་མཚོ་མཆོག་གདན་སར་
བཀོད།
དེ་ལྟར་ཨ་ཁུ་རྣམ་གཉིས་ཀྱིས་ཐུགས་འཁུར་ཆེར་བཞེས་ཀྱིས་འབད་
རྩོལ་འོག་དུས་མཆོད་དང་སྒྲུབ་མཆོད་སོགས་སྔར་ཡོད་ཀྱི་སྟེང་མང་ཚོགས་ཀྱི་
དགོས་མཁོ་ལྟར་གང་མང་གསར་དུ་བཙུགས་ཤིང་། ཕྱོགས་ཡར་མར་ནས་
དགེ་རྒན་གདན་ཞུས་ཀྱིས་གྲྭ་རིགས་ཚོར་སུམ་རྟགས་དག་གསུམ་དང་སྒྲ་སྙན་
ངོག་བསྡུས་གྲྭ་སོགས་ཁྲིད་བཅུག་སྟེ་རིག་པའི་སྒོ་མོ་ཕྱེས། དེར་མ་ཟད་རྣམ་
དཔྱོད་བཟང་ཞིང་དོན་གཉེར་ཅན་སྐོར་ཞིག་ཕྱོགས་སོ་སོར་སློབ་གཉེར་དུ་
མང་གས་ཏེ་མ་འོངས་པར་ཤེས་ལྡན་པ་ཞིག་ཏུ་སྐྱེད་སྲིང་བྱས། སྒྲིག་ཁྲིམས་
དང་ཀུན་སྤྱོད་སྔར་ཡོད་ཀྱི་སྟེང་དུས་རབས་དང་མཐུན་པ་གང་མང་གསར་དུ་
བཙུགས་ཡོད་དེ། ལོ་བཅོ་བརྒྱད་མན་ བསྡུས་ མི་ཆོག་པ་དང་། ཉིན་
གཅིག་ལ་གཞན་དུ་ཕེབས་ན་ དགེ་བསྐོས་ལ་ གནང་བ་ཞུ་བ་དང་། ཉིན་
གཉིས་ཡན་དོ་དམ་ལྷན་ཚོགས་ཀྱིས་ཤེས་དགོས་པ། ལོ་རེར་ཆབ་སྲིད་ཀྱི་
སློབ་སྦྱོང་ཐེངས་གཉིས་རེ་བྱེད་པ་སོགས་གཏན་ལ་ཕབ་ཡོད་དོ། }



ཀོས་ནན་བན་ཤུལ་དགོན་བཤད་སྒྲུབ་རིན་ཆེན་གླིང་།
： 561 ་
བན་ཤུལ་དགོན་བཤད་སྒྲུབ་རིན་ཆེན་གླིང་།
བན་ཤུལ་དགོན་བཤད་སྒྲུབ་རིན་ཆེན་གླིང་ནི། ཀོས་ནན་རྫོང་མཁར་
ནས་ཤར་ཕྱོགས་སུ་སྤྱི་ལེ་གོ་དགུའི་མཚམས། ད་ལྟའི་མགོ་མང་ཞང་གི་མོ་
ཀྱོག་ལུང་པའི་ཤར་ལྟའི་རི་བྲག་དཀར་ཞེས་པའི་རི་འདབས་སུ་ཆགས་ཡོད་
ཅིང་། གྲུབ་མཐའ་ནི་དགེ་ལུགས་པ་ཡིན།
དགོན་འདི་ནི་སྤྱི་ལོ1875ལོར་བློ་བཟང་བཀྲ་ཤིས་རྒྱ་མཚོ་ཞེས་པའི་
མཁས་གྲུབ་གཉིས་ལྡན་གྱི་བླ་མ་འདིས་ཕྱག་འདེབས་མཛད། ཁོང་ཉིད་བོད་
རབ་བྱུང་བཅོ་ལྔ་བའི་སྟོད་ཙམ་ལ་བན་ ཤུལ་ དཔོན་སྐོར་ནས་སྐུ་འཁྲུངས།
གཞོན་དུས་ནས་རྗེ་གསེར་ཁང་པ་ལས་རབ་བྱུང་དང་དགེ་ཚུལ་གྱི་སྡོམ་པ་
མནོས། གཙང་དགེ་བཤེས་ཟེར་བ་ཧྲི་རང་མཚམས་ཁང་དུ་བཞུགས་པ་དེ་
དགེ་རྒན་དུ་བསྟེན་ནས་ཡི་གེ་འབྲི་ཀློག་དང་། ཆོ་ག་ཆོས་སྤྱོད་ཀུན་ལ་བྱུང་
བར་སྦྱངས། གཙང་དགེ་བཤེས་སྐུ་གཤེགས་ཁར་ངའི་གདུང་ནི་རིན་ཆེན་རི་
ཟེར་བའི་ངོས་ལ་སྦས་ན་མ་འོངས་པར་གཞི་གསུམ་གྱི་ཕྱག་ལེན་ཚུགས་པའི་
དགོན་པ་ཞིག་ཆགས་ཐུབ་ཅེས་གསུངས་པའི་ཐུགས་སྨོན་ལྟར་སྐུ་གདུང་རིན་
ཆེན་རིའི་ངོས་སུ་སྦས། དེ་ནས་ལྷ་སའི་འབྲས་སྤུངས་སྒོ་མང་གྲྭ་ཚང་དུ་
ཞུགས་ནས་གཞུང་ལུགས་རམ་འབྱམས་ལ་སྦྱངས་པ་དཔྱིས་ཕྱིན་མཛད་པས་
མཁས་པའི་གྲགས་པ་ རྒྱུས། ཕྱིར་རང་ཡུལ་དུ་ཕེབས་ནས་དགོན་རོང་དུ་
འཇིགས་བྱེད་བསྙེན་ཆེན་ལ་བཞུགས་ཤིང་། སེར་ཀྱཱའི་དགོན་གྱི་འདུ་ཁང་
གསར་བཞེངས་ལ་རོགས་སྐྱོར་མི་ཉུང་བ་གནང་། ཁོང་ལ་དགོན་པ་ཞིག་
གསར་དུ་འདེབས་རྒྱུའི་ཐུགས་སྨོན་སྔ་མོ་ནས་ཡོད་པ་ལྟར། སྐུ་གཞོགས་ཐར་



： 562་
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ཤུལ་ཚང་ལ་དགོན་གནས་ཞུས་པར། ཐར་ཤུལ་དགེ་འདུན་ཆོས་སྐྱོང་ཚང་
གིས་སྔར་གཙང་དགེ་བཤེས་ཀྱི་ལུང་བསྟན་རིན་ཆེན་རིའི་ངོས་སུ་བཏབ་ན་
ལེགས་གསུངས་པ་ལྟར་སྤྱི་ལོ1875ལོར་བཤད་སྒྲུབ་རིན་ཆེན་གླིང་འདི་ཐོག་
མར་ཕྱག་འདེབས་མཛད། གྲྭ་པ་བརྒྱ་ཕྲག་ཤོང་བའི་འདུ་ཁང་ཞིག་དང་།
གཞན་བྱམས་ཁང་ཞིག་ཀྱང་བཞེངས། ཤིང་བཟའ་བློ་བཟང་བསྟན་པའི་
དབང་ཕྱུག་ཚུལ་ཁྲིམས་ཕུན་ཚོགས་གདན་དྲངས་ནས་དབང་མི་ཏྲ་རྡོར་ཕྲེང་
སོགས་ཞུས་པ་དང་། རྭ་རྒྱ་དགོན་པའི་ཕྱག་ལེན་ལྟར་གྱི་གཞི་གསུམ་གྱི་ཕྱག་
ལེན་དང་། རྒྱ་ལོའི་སྨོན་ལམ། བཟང་སྤྱོད་ཆེན་མོ་སོགས་བཙུགས། རྗེ་
འདི་ཉིད་ཀྱིས་རོང་བོ་དགོན་ཆེན་གྱི་ཚོགས་ཆེན་འདུ་ཁང་རྒྱ་བསྐྱེད་སྐབས་
མཐུན་རྐྱེན་ཕུན་སུམ་ཚོགས་པ་སྦྱར་བས་རེབ་གོང་ཤར་ཚང་དང་སྐུ་འབྲེལ་ཟབ་
ལ། རྗེས་སུ་དགོན་མགོ་ཡང་ཤར་ཚང་ལ་ཕུལ། དགུང་ལོ་དུའི་སྟེང་སྐུ་
གཤེགས་པ་མི་གསལ་ལོ། །
སྐུ་ཕྲེང་གཉིས་པ་དགེ་འདུན་བཀྲ་ཤིས་རབ་རྒྱས་ནི། བྱ་མདོའི་ཆོས་
ཚ་སྡེ་བ་ནས་ཁྲི་ཆེན་སྐྲ་ནག་པ་ཆེན་པོའི་ཡང་སྲིད་དང་སྐུ་མཆེད་དུ་འཁྲུངས།
འདི་པའི་འཁྲུངས་ལོ་ཡང་མི་གསལ། གཞོན་དུས་ནས་ལཱ་མོ་བདེ་ཆེན་དུ་
ཚོགས་ཞུགས་གནང་སྟེ་ཐུགས་གཉེར་མཛད། རྭ་རྒྱ་རྒྱུད་པའི་དབུ་མཛད་
བྱམས་པ་བསྟན་དར་གདན་དྲངས་ནས། གསང་འདུས་དང་། འཇིགས་
བྱེད། མི་འཁྲུགས་པ་བཅས་ཀྱི་སྒྲུབ་མཆོད་རྡུལ་ཚོན་དང་བཅས་པའི་ཕྱག་
ལེན་ཆ་ ཚང་ བཙུགས། ད་ དུང་ ལྕགས་ མཁར་ ཟུར་ བཅུ་ དྲུག་ པ་ དང་།
ཟུར་དགུ་བ། མགོན་ཆོས་ལྷ་གསུམ་གྱི་དབྱངས་ཆེན་རོལ་མོ་དང་བཅས་པ་
རྭ་རྒྱའི་རྒྱུད་པ་ནང་བཞིན་བཙུགས། དགུང་ལོ་ཉེར་བདུན་སྟེང་སྐུ་གཤེགས།



ཀོས་ནན་བན་ཤུལ་དགོན་བཤད་སྒྲུབ་རིན་ཆེན་གླིང༌།
་ 563 .
སྐུ་ཕྲེང་གསུམ་པ་དགེ་འདུན་བཀྲ་ཤིས་རྒྱ་མཚོ་ནི། སྤྱི་ལོ1926ལོར་
ཆོས་ཚ་སྡེ་བ་ནས་སྐུ་འཁྲུངས། སྐུ་འབུམ་བླ་མ་ཆེ་ཤོས་ཚང་གིས་ཐུགས་ཐག་
བཅད། དགུང་ལོ་བདུན་གྱི་སྟེང་ཁྲི་སར་བཀོད། དགུང་ལོ་དགུའི་སྟེང་ཁོ་
ཚེ་གོང་མ་དགེ་འདུན་བསྟན་པ་ཕུན་ཚོགས་ལས་རབ་ཏུ་བྱུང༌། ཨ་ལགས་བླ་
ཁོ་རིན་པོ་ཆེ་དང་། ཐར་ཤུལ་ཚང་། བཤེས་གཉེན་ཆེན་པོ་བློ་བཟང་
བསྟན་པ། ཡོངས་འཛིན་འཇིགས་མེད་རྒྱུ་མཚོ་སོགས་ལས་ཟབ་རྒྱས་ཀྱི་
བཀའ་ཆོས་མང་དུ་གསན། ཁོ་ཚེ་དགེ་འདུན་བསྟན་པའི་ཐུགས་བཀོད་ལྟར་
རབ་གནས་ཆེན་མོ་བཙུགས། སྐབས་དེར་གྲྭ་བཙུན་བརྒྱ་ལ་ཉེ། དགུང་ལོ་
ཉེར་གཅིག་སྟེང་བླ་བྲང་བཀྲ་ཤིས་འཁྱིལ་དུ་ཕེབས་ནས། ཨ་མཆོག་འཇིགས་
མེད་རྒྱ་མཚོ་སོགས་དགེ་རྒན་དུ་བསྟེན་ནས་རིག་གནས་དང་གཞུང་ལུགས་ཀུན་
ལ་སྦྱངས་པ་དཔྱིས་ཕྱིན་མཛད། ཕར་ ཕྱིན་ སྟོན་ མོའི་ མཛོད་ པའི་ མིང་
བཏགས་བཏང་། དགུང་ལོ་ཉེར་དྲུག་སྟེང་ལཱ་མོ་བདེ་ཆེན་རྒྱུད་པའི་ཁྲི་བར་
བཞུགས། དགུང་ལོ་ཉེར་བདུན་ཏེ་སྤྱི་ལོ1952ལོར་སྐུ་གཤེགས།
སྐུ་ཕྲེང་བཞི་བ་མཁར་རྒྱལ་ཚེ་རིང་ནི། གུང་ཧོ་རྫོང་ཆོས་ཚ་སྡེ་བ་ནས་
སྐུ་འཁྲུངས། ཨ་རོལ་རིན་པོ་ཆེ་བློ་བཟང་ལུང་རྟོགས་བསྟན་པའི་རྒྱལ་མཚན་
གྱིས་སྐུ་གོང་མའི་ཡང་སྲིད་དུ་ངོས་འཛིན་མཛད། དགུང་ལོ་ལྔའི་སྟེང་གདན་
སར་བཀོད། ཅུང་མ་འགོར་བར་ཆོས་ལུགས་ བཅོས་བསྒྱུར་བྱས་པ་དང་
བསྟུན་ཕྱིར་རང་ཁྱིམ་དུ་ལོག་གོ །
འཛུགས་སྐྲུན་གྱི་ཕྱོགས་ནས། སྤྱན་ཆིག་བརྒྱ་སོ་བཞི་ཅན་གྱི་འདུ་
ཁང་། རྒྱན་ཞེ་བཞི་ཅན་གྱི་བྱམས་ཁང་། སྤྱན་བཞི་བཅུ་ཅན་གྱི་རུང་ཁང་།
གྱོན་ཆིག་བརྒྱ་སུམ་ཅུ་ཅན་གྱི་བན་ཤུལ་ནང་ཆེན། གྱན་ང་བཞི་ཅན་གྱི་ཁོ་ཚེ་



• 564་
མ ཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ར་
ནང་ཆེན། གྱོན་ཉེར་བདུན་ཅན་གྱི་ཕྱག་ཤུལ་ནང་ཆེན། སྤྱན་སུམ་ཅུ་
ཅན་གྱི་བྱང་རྩེ་ནང་ཆེན། གྲྭ་ཤག་བསྡོམས་པས་ཞེ་ལྔ་ཡོད་དོ། ༑ ཆོ་ག་
ཕྱག་ལེན་རྣམས་བླ་མའི་ལོ་རྒྱུས་དང་འབྲེལ་བཤད་ཟིན་པས་འདིར་བསྐྱར་དུ་མི་
བརྗོད་དོ། །
ཏང་གི་མི་རིགས་སྲིད་ཇུས་ཀྱི་ཉི་འོད་མེས་ རྒྱལ་ གྱི་ས་གཞི་ཡོངས་ལ་
འཕྲོས་པ་དང་མཉམ་དུ། དད་ལྡན་མང་ཚོགས་ཀྱི་རེ་འདུན་ལྟར་རིམ་པ་
གོང་མས་དངོས་སུ་ཆོག་མཆན་གནང་སྟེ། སྤྱི་ལོ1982ལོར་དངོས་སུ་ཆོས་
སྒོ་ཕྱེས། སྤྱི་ལོ1987ལོར་ཨ་ལགས་བན་ཤུལ་ཚང་དང་ཁོ་ཚེ་ཚང་གཙོ་བྱས་
པའི་གྲྭ་ རྒན་བློ་གྲོས་དང༌། སྙན་གྲགས། དོན་ཡོད་སོགས་ཀྱི་འབད་
བརྩོན་ལ་བརྟེན། སྤྱི་ལོ1988ལོའི་སྟོན་ཁར་གྱོན་དགུ་བཅུ་ཅན་གྱི་འདུ་
ཁང་ཞིག་དང་། གྱོན་བཅུ་གཉིས་ཅན་གྱི་བྱམས་ཁང་། གྱོན་བཞི་བཅུ་
ཅན་གྱི་ཇ་ཁང་། སྤྱན་སུམ་ཅུ་ཅན་གྱི་བན་ཤུལ་ནང་ཆེན། གྲྭ་ཤག་བཅུ་
བཞི་བཅས་ལེགས་གྲུབ་བྱུང་ཞིང༌། གྲྭ་བཙུན་ སུམ་ ཅུ་ལྷག་འདུས་ཤིང་།
ཆོ་ག་ཕྱག་ལེན་སོགས་སྔར་སྲོལ་ལྟར་རོ། །
. དཔལ་འབྱོར་གྱི་འབྱུང་ཁུངས་ལ། ས་རྒྱ་མུའུ་བརྒྱ་དང་ལྔ་བཅུ་ལྷག་
ལ་སྡོང་ཕྲུག་བཞི་སྟོང་ལྷག་བཙུགས་ཡོད་ལ། ནོར་གནག་ལྔ་བཅུ་ལ་རྩྭ་ར་
མུའུ་བརྒྱ་ལྷག་བསྐོར་ཡོད། ད་ལྟ་དམངས་གཙོ་དོ་དམ་ཨུ་ཡོན་ལྷན་ཚོགས་
དངོས་སུ་བཙུགས་ཤིང་། ཨ་ལགས་བན་ཤུལ་ཚང་གིས་དོ་དམ་ལྷན་ཚོགས་
ཀྱི་ཀྲུའུ་རིན་གྱི་འགན་བཞེས་ཡོད་དོ། །



ཀོས་ནན་སྒོ་ལེ་དགོན་རྣམ་རྒྱལ་ཕུན་ཚོགས་ཆོས་རྫོང་གླིང་། :565 ·
ས་
པ་ཐམ
ཐོ་ལེ་དགོན་རྣམ་རྒྱལ་ཕུན་ཚོགས་ཆོས་རྫོང་གླིང་།
དགོན་ སྡེ་ འདི་ ནི་ཀོས་ནན་རྫོང་ནས་ནུབ་བྱང་དུ་ སྤྱི་ལེ་སོ་དགུའི་
མཚམས་མང་ར་ཞང་གི་ས་ཁོངས་མགུར་འོག་མ་ཞེས་པར་ཆགས་ཡོད་ཅིང་།
དགེ་ལྡན་ཞྭ་སེར་གྱི་རིང་ལུགས་འཛིན་པའི་ཆོས་སྡེ་ཞིག་ཡིན་ལ། དེ་ཡང་
སྙིང་རྗེ་ཟླ་ཚེས་ཅོད་པན་འཆང་བའི་བླ་མ་ཡིལ་གེར་དགེ་འདུན་བསྟན་པ་རབ་
རྒྱས་ཀྱིས་རབ་བྱུང་བཅོ་ལྔ་བའི་ས་སྟག་སྟེ་སྤྱི་ལོ1878ལོར་བཏབ་སྟེ། ཁོང་
གི་སྐུ་ཕྲེང་དག་གིས་བསྐྱངས་དང་སྐྱོང་བཞིན་པའོ། །
དགོན་པ་ཐོག་མར་བཏབ་པའི་ཚུལ་ནི། ལཱ་མོ་བདེ་ཆེན་དགོན་པའི་
བླ་མ་ཡིལ་གེར་དགེ་འདུན་བསྟན་པ་རབ་རྒྱས་ཀྱིས་རྗེ་ཙོང་ཁ་པའི་རིང་ལུགས་
དྲི་མ་མེད་པ་བཤད་དང་སྒྲུབ་པའི་འདུས་སྡེ་ཞིག་འདེབས་རྒྱུའི་ཐུགས་སྨོན་རིང་
མོ་ནས་མཛད་དེ་ཕྱོགས་སོ་སོར་ཕེབས་ནས་ད་གོན་ས་བཙལ། ད་ལྟའི་མགུར་
འོག་གི་དགོན་ས་འདིར་ཐུགས་སྨོན་མཛད་ཅིང་། ས་དེར་གཟིགས་རྗེས་རབ་
འོག་ཐོ་ལེ་ཐང་དུ་སླེབས་དུས་ཁོང་གི་ཆོས་སྐྱོང་མགོན་པོ་མ་ནིང་གི་ཞལ་ཐང་
དང་དམ་ཅན་གྱི་ཞལ་ཐང་འདྲེན་པའི་རྟ་ས་ལ་ཉལ། རྟ་ཡར་ལངས་ནས་
སར་ཆུ་བཞག་པས། བླ་མས་ཞབས་ཕྱི་བར། ཆོས་སྐྱོང་གིས་དགོན་ས་
འདིར་རྟགས་བརྒྱབ་སོང་གསུངས་ནས་བོན་སྐོར་སྡེ་བར་ཕེབས། ས་ཡི་
བདག་པོ་དཔོན་པོ་བྱང་རིང་དང་སྡེ་བའི་རྒན་པ་རྣམས་ལ་དགོན་ས་བསླངས།
དེ་རྣམས་ཀྱིས་རང་ས་ནས་སངས་རྒྱས་ཀྱི་བསྟན་པ་རིན་པོ་ཆེ་འཛིན་སྐྱོང་སྤེལ་
བའི་ཆོས་སྡེ་ཞིག་ཆགས་ཐུབ་ན་རང་ཅག་དང་རང་ཅག་གི་རྗེས་མ་རྣམས་ཀྱིས་
ཚོགས་གསོག་སྒྲིབ་སྦྱོང་བྱེད་པའི་གཞི་རེད་སྙམ་ནས་དགོན་ས་ཕུལ། རས་



,566 · མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
སེར་བོ་ཁ་གང་གི་ཐོག་ཏུ། ནང་སོ་བྱེ་མ་མན་ཆད་དང་རྒྱུ་ཐོག་ཀྱལ་རྟ་ཡན་
ཆད་བླ་མ་ཡིལ་གེར་ཚང་ལ་དགོན་སར་ཕུལ་བ་ཡིན་པས། བོན་སྐོར་གྱི་ཁྱིམ་
ཚང་གཅིག་ཀྱང་ས་དེ་རུ་བབས་མི་ཆོག ཅེས་བྲིས་ཏེ་དཔོན་པོའི་ཐམ་ག་
བརྒྱབ་ནས་ཡིལ་གེར་ཚང་ལ་ཕུལ་ལོ། ། །
རབ་བྱུང་བཅོ་ལྔ་བའི་ས་སྟག་སྟེ་སྤྱི་ལོ1878ལོའི་ས་ག་ཟླ་བའི་ཚེས་
བཟང་ལ་ཁོང་གཉིས་ཀྱིས་ས་བདག་ལྟོ་འཕྱེའི་ཐིག་བཏབ་ནས་ས་འདུལ་མཛད་
པ་དང་བྱིན་གྱིས་བརླབས། ཐོག་མར་ནང་ཆེན་ཁང་མིག་ཞེ་བཞི་དང་གྲྭ་
ཤོག་བཅོ་ལྔ་བཅས་ཁང་མིག་བརྒྱ་དང་སུམ་ཅུ་ལྷག་བསྐྲུན། ལྕགས་འབྲུག་སྟེ་
སྤྱི་ལོ1880ལོར། མང་འབའ་བྱ་གསུམ་གྱིས་ལཱ་མོ་ཞབས་དྲུང་དཀར་པོ་
དགེ་འདུན་བསྟན་འཛིན་ནོར་བུ་ གདན་འདྲེན་ཞུས། རིག་སྨོན་གཞུང་
བརྒྱུད་དེ་ཟླ་ཆུ་བརྒལ་ནས་ཐོ་ལེ་དགོན་པར་ཕེབས། ཡིལ་གེར་ནང་ཆེན་དུ་
བསུས་ནས་གསོལ་ སྟོན་དང་ དངོས་འབུལ་སྤམ་མཐོ་བས་མཉེས་པར་བྱས།
ཡིལ་གེར་ཚང་གིས་ལཱ་མོ་ཞབས་དྲུང་ཚང་ལ་འདུ་ཁང་གསར་བཞེངས་ལ་ལྗགས་
བཀོད་གནང་རྒྱུ་སྔར་ཡང་ཞུས་ཡོད་ཅིང་། ད་རེབ་འདུ་ཁང་བཞེངས་སའི་
སར་བརྟག་པ་མཛད་རྒྱུ་མཁྱེན་མཁྱེན་ཞེས་ནན་ཞུ་བྱས། སུམ་པ་གྲུབ་ཆེན་
ཕྱག་ཕྱིར་ཕེབས་ཡོད་པས། འདུ་ཁང་གི་སར་ཁོང་གིས་བརྟག་པ་མཛད་དེ་
ས་རྟགས་བརྒྱབ། ཡིལ་གེར་ཚང་གིས་བླ་མ་རྣམ་གཉིས་ལ་ང་རང་ཐོག་མར་
འདིར་སླེབས་དུས་སེར་སྦྲེངས་སོགས་བྱས་འདུག་པས་ང་ཡང་ས་འདིར་དོགས་
པ་ཞིག་ཡོད་ཅིང་། ད་ལྟ་ས་དེར་བབས་འདུག་ཅེས་ཞུས། །
ཆུ་རྟ་སྟེ་སྤྱི་ལོ1882ལོར། ནང་སོ་ཁ་སྒང་དང་། རབ་འོག་གི་
དད་ལྡན་སྦྱིན་བདག་རྣམས་ཀྱིས་རྒྱུ་འབྱོར་སྦྱར་ཏེ་ཡིལ་གེར་ཚང་གི་ཐུགས་



ཀོས་ནན་ཐོ་ལེ་དགོན་རྣམ་རྒྱལ་ཕུན་ཚོས་ས་ཆོས་རྫོང་གླིང་།
་ 567 ་
བཀོད་ལྟར་འདུ་ཁང་གསར་བཞེངས་བྱེད་པར་ཤིང་ཆ་རྨ་ཆུ་ལས་དྲངས་ཏེ་འདུ་
ཁང་སུམ་ཐོག སྟེང་འོག་བསྡོམས་པས་ཁང་མིག་བརྒྱད་ཅུ་གྱ་དྲུག་ བཟོ་
བཀོད་ལེགས་པར་བཞེངས་ནས་གྲུབ། འདུ་ཁང་གསར་བའི་ནང་དུ་ སྐུ་
གསུང་ཐུགས་རྟེན་བྱིན་ཅན་མང་པོ་བསྐྲུན། འདུ་ཁང་ཕུགས་དབུས་ཀྱི་གཙོ་
སྐུ་ནི་མ་འོངས་པའི་སངས་རྒྱས་རྗེ་བཙུན་བྱམས་པ་ མགོན་པོ། དེའི་མཐོ་
ཚད་ལ་ཁྲུ་བཅོ་བརྒྱད་ཡོད། དེའི་གཡས་སུ་རིམ་པར་སྨན་བླ་གསེར་སྐུ་མི་
ཚད་ལོངས་པ་བདུད་རྩི་འབབ་པའི་བྱིན་ཅན་གཙོས་སྨན་བླ་བདེར་གཤེགས་
བརྒྱད་ཀྱི་སྐུ་དང་། བདེ་གསང་འཇིགས་གསུམ། སྨན་འདམ་ལས་གྲུག་
པའི་སྟོན་པ་གཙོ་འཁོར་གསུམ་དང་གནས་བརྟན་བཅུ་དྲུག གཡོན་དུ་རིམ་
པར་དགེ་འདུན་འཕེལ་རྒྱས་ཀྱི་སྐུ་མི་ཚད་གཅིག བླ་མ་གོང་མ་རྣམས་ཀྱི་
འདྲ་སྐུ། སྒྲོལ་མ་ཉེར་གཅིག་སོགས་སྐུ་བརྒྱ་ལྷག་བཞུགས། གཡས་ཕྱོགས་
སུ་མགོན་ཆོས་གསུམ་དང་། གཡོན་ཕྱོགས་སུ་དམ་ཅན་རྡོར་ལེགས་བལ་ཡུལ་
ནས་ཞུས་པའི་ལི་སྐུ་བཀའ་གཉན་ཅན་བཞུགས། གསུང་གི་རྟེན་རྒྱལ་བའི་
བཀའ་འགྱུར་དང་བསྟན་འགྱུར་སོགས་གསུང་རབ་པོ་ཏི་སྟོང་ལྷག་བཞུགས།
གསེར་དངུལ་ཟངས་ལས་གྲུབ་པའི་མཆོད་ཆ་དང་མཆོད་རྫས་མོད་པོ་ཡོད།
འདུ་ཁང་གི་ཕྱི་སྐོར་གྱི་མ་ཎི་འཁོར་ཁང་ཁང་མིག་ཉི་ཤུའི་ནང་དུ་གངས་རིའི་
མགོན་པོ་འཕགས་མཆོག་སྤྱན་རས་གཟིགས་ཀྱི་གཟུངས་སྔགས། གངས་
ཅན་བོད་མིའི་ཆོས་སྐལ་མ་ཎི་ཡིག་དྲུག་ཚར་དུང་ཕྱིར་བཅུ་ལྷག་གི་འཁོར་ལོ་
བསྐོར་བ་དང་། ཇ་ཁང་དང་མགྲོན་ཁང་ཁང་མིག་ལྔ་རེ་དང་། མཛོད་
ཁང་བཅས་ཡོད། འདི་དག་ནི་དགོན་པའི་འཛུགས་སྐྲུན་གྱི་ཁག་གཙོ་བོ་ཡིན་
པ་དང་། བླ་མ་ཡིལ་གེར་ཚང་གི་ནང་ཆེན་དུའང་སྐུ་གསུང་ཐུགས་རྟེན་བྱིན་



568 ་
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས། །
ཅན་མང་པོ་བཞུགས།
བསྟན་འཛིན་གྱི་སྐྱེས་བུ་བླ་མ་ཡིལ་གེར་ཚང་དང་བླ་མ་རྡོ་རམས་པ་
རྣམས་གཉིས་གཙོས་དགེ་འདུན་པ་བརྒྱད་ཅུར་ཉེ་བ་བཞུགས། དེའི་ནང་གི་
གྲྭ་པ་ཕལ་ཆེར་རབ་འོག་དང་མང་ར་ནས་ཡིན་ལ། ནང་སོ་ཁ་སྒང་སྡེ་བའི་
བན་དེ་རྣམས་བྲག་ཁང་དགོན་པར་ཡོད་པ་ཁ་ཟས་བསྐྱལ་དཀའ་བས་རབ་ཚེས་
ཤིང་ལུག་སྟེ་སྤྱི་ལོ1895ལོར། ཡིལ་གེར་ཚང་ལ་སྐྱབས་ཞུས་ཏེ་ཐོ་ལེ་དགོན་
པར་ཚོགས་བཞུགས་གནང་བ་དང་། བྱ་ཁྱུང་གི་གྲྭ་པ་ཡང་ ཕེབས་ནས་
ཚོགས་བཞུགས་གནང་བ་ཡོད་དོ། ། བདེ་ཆེན་གྱི་བླ་མས་བཏབ་པའི་དགོན་
པ་ཉེ་རིང་གང་དུ་ཡོད་ཅིང་། བདེ་ཆེན་གྱི་དགོན་ལག་ཏུ་བརྩི་བ་ཡིན།
རབ་བྱུང་བཅུ་དྲུག་པའི་ས་ཁྱི་སྟེ་སྤྱི་ལོ1958ལོར་ཆོས་ལུགས་བཅོས་
བསྒྱུར་བྱེད་པའི་སྐབས་ཆོས་སྡེ་འདི་ཡང་དགོན་སྡེ་གཞན་དང་འདྲ་བར་བཅོས་
བསྒྱུར་བྱས་ཕྱིར་ཆག་འཇིག་བརྗོད་ཐབས་བྲལ་བ་བྱུང་། སྐུ་ན་ཕྲ་བའི་བླ་མ་
ཡིལ་གེར་ཚང་ཡང་ཁྲི་མོན་དུ་བཅུག བླ་མ་རྡོ་རམས་པ་ཁྲི་མོན་དུ་སྐུ་གྲོངས།
གྲྭ་པ་ཁ་ཤས་ཡང་བཙོན་དུ་བཅུག་ཅིང་ཕལ་ཆེ་བ་དགོན་པ་ནས་གྲོང་དུ་བསྐྱེད།
འདུ་ཁང་སོགས་རྟེན་དང་བརྟེན་པ་རྣམས་བཅོམ། གསེར་དངུལ་ཟངས་
ལྕགས། དར་གོས་རས་ཕྲུག་སོགས་མཁོ་ཡོད་རྣམས་གཞུང་བཞེས་བྱས།
འདུ་ཁང་སོགས་དགོན་པའི་ཤིང་ཆ་རྫོང་ཐོག་ཏུ་འཁྱེར་ནས་ཁང་བ་ལས་ཏེ།
དགོན་ཤུལ་གྱང་ཆག་ཙམ་དུ་ལུས་སོ། །
བསྟན་པ་ཡང་དར་གྱི་སྐབས་དགོན་པ་བསྐྱར་དུ་དར་བ་ནི། དེ་ཡང་
ཏང་གི་མི་རིགས་སྲིད་ཇུས་དང་ཆོས་ལུགས་སྲིད་ཇུས་ཡང་དག་གི་གཟི་བྱིན་
འཕྲོས་འོག ཉོག་པ་བགྲུངས་ཤིང་ཡོ་བ་བསྲངས་པ་ལས་འགོ་ཚུགས། ས་



ཀོས་ནན་ཐོ་ལེ་དགོན་རྣམ་རྒྱལ་ཕུན་ཚོགས་ཆོས་རྫོང་གླིང༌།
· 569 •
ཆ་སོ་ སོ་ནས་དགོན་པ་ཉམས་ པ་ རྣམས་རིམ་གྱིས་སླར་གསོ་བྱས་པས་ རྒྱལ་
བསྟན་ཉི་མ་སླར་ཡང་ཤར་རིའི་རྩེ་ནས་འཕགས་ཏེ། བདེ་སྐྱིད་ཀྱི་འོད་ཟེར་
སྐྱེ་འགྲོ་རྣམས་ལ་ཕོག་པའི་ཚེ། བླ་མ་ཡིལ་གེར་ཚང་གིས་དད་ལྡན་མང་
ཚོགས་ཀྱི་འགོ་དྲངས་ནས་ཐོ་ལེ་དགོན་པ་སླར་གསོ་བྱེད་རྒྱུའི་རེ་འདོད་ཡང་
ཡང་ཞུས་པར། རབ་རྒྱལ་ལྕགས་བྱ་སྟེ་སྤྱི་ལོ1981ལོར་སྲིད་གཞུང་གིས་
ཆོས་སྒོ་ཕྱེ་བའི་ཆོག་མཆན་བཀོད། སྔོན་གྱི་གྲྭ་པའི་ནང་གི་ཚུལ་ཁྲིམས་
གཙང་མ་འགའ་ལུས་ཡོད་པ་རྣམས་མཉམ་དུ་བསྡུས་ནས་ངུར་སྨྲིག་གི་རྒྱལ་
མཚན་སླར་ཡང་གསོལ། ཆོས་ཀྱི་གཎྜི་བརྡུངས་ནས་ཆོས་སྒོ་ཕྱེས། དེ་ནས་
ཅུང་མ་འགོར་བར་རྒྱལ་ཁབ་ཀྱིས་ཚ་རྔ་འགག་ ཏུ་ རགས་བརྩིགས་ཏེ་རྨ་ཆུ་
གསེར་ ལྡན་ རིང་ མོ་ བཀག་ ནས་ ལུང་ གཡང་ འགག་ ཏུ་ ཆུ་ མཛོད་ བསྐྱིལ།
འཁྱིལ་ཁུག་རབ་འོག་བྱ་མདོ་སོགས་ས་ཆ་དང་། དགོན་པའང་ཆུ་མཛོད་དུ་
ཐིམ་ཉེན་ཡོད་པས་དགོན་ས་སྤོས་ནས་གསར་འདེབས་གནང་རྒྱུའི་ཐུགས་སྨོན་
བཞེས་ཏེ། ཤིང་གླང་སྟེ་སྤྱི་ལོ1985ལོའི་ཟླ་དྲུག་པའི་ཚེས་བཟང་ལ་གྲྭ་པ་
རྣམས་དང་། མགུར་འོག་དང་། མར་ཁུ་ཐང་། རབ་རྒན་སོགས་སྡེ་
བའི་མི་སྣ་བསྡུས་ཏེ་ཡི་ལ་གེར་བསྟན་པའི་རྒྱལ་མཚན་ཁོང་ཉིད་ཀྱིས་དགོན་སར་
བལྟོས། སྔར་ཡིལ་གེར་དགེ་འདུན་བསྟན་པ་རབ་རྒྱས་ཀྱིས་ཐུགས་བཏང་
བའི་དགོན་ས་ནི་མང་རའི་མགུར་འོག་མ་ཡིན་པས་དེར་ས་རྟགས་བརྒྱབ་པ་
དང༌། གཏེར་སྒྲུབ་མཛད་དེ་དགོན་ས་བྱིན་གྱིས་བརླབས་པའི་ཚེ། དགུང་
ལ་འཇའ་ཚོན་ཁ་དོག་སྣ་ལྔ་བཀྲ་ཤིས་པའི་མཚན་མ་མཚོན། ལོ་དེའི་ཟླ་
བདུན་པའི་ཚེས་བདུན་ལ་ཁོང་གིས་བཙན་མགོན་ལབ་ཚེ་གནས་སྤར། དེ་
ནས་ཁོང་གིས་ཚོགས་གཉིས་ཕྱག་ཕྱིར་ཁྲིད་དེ་མགོ་ལོག་པདྨ་རྫོང་ལ་ཕེབས་ཏེ་



，570 ， མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས༑
འདུ་ཁང་གི་ཀ་བ་གདུང་མ་སོགས་ཤིང་ཆ་བླུས་ཏེ་རླངས་འཁོར་གྱིས་སྐྱེལ་
འདྲེན་བྱས་པ་དང་། རབ་རྒན་གཙོས་ལྕང་སྡོང་། སྒོ་ར། ཁང་གཞུང་
གི་མི་རྣམས་ཀྱིས་བཅུད་པར་ནགས་ནས་ཀ་རིང་བླངས་ཏེ་འདུ་ཁང་བཞེངས་
པའི་སྟ་གོན་བྱས་པར། བོན་སྐོར་སྡེ་བའི་དད་ལྡན་སྦྱིན་བདག་རྣམས་ཀྱིས་
ཡིལ་གེར་བསྟན་པའི་རྒྱལ་མཚན་གདན་འདྲེན་ཞུས་ཏེ་སྒོར་ཁྲི་དུ་མས་དངོས་
འབུལ་བྱས་པ་དང་མང་སྨད་སྡེ་བདུན་གྱི་ར་བ་རྒན་གཙོར་བྱས་དད་ལྡན་སྦྱིན་
བདག་རྣམས་ཀྱིས་ཀྱང་གང་འཛོམས་ཀྱི་རོལ་ས་རམ་བྱས་པས་ ཐོ་ལེ་དགོན་
གསར་འདེབས་ཀྱི་མཐུན་རྐྱེན་འགྲིག་གོ ། དེའི་ཕྱི་ལོ་ནས་འདུ་ཁང་སོགས་
དགོན་པའི་རྟེན་དང་བརྟེན་པ་གསར་དུ་བཞེངས་པའི་འགོ་བརྩམས། འདུ་
ཁང་སོགས་རྟེན་བཞེངས་སྐབས་སུ་དཀའ་ཁག་དང་བར་ཆད་མི་ཉུང་བར་ཐུག་
ཀྱང་དཀོན་མཆོག་གི་བྱིན་རླབས་དང་བློ་མའི་ཐུགས་རྗེ། སྦྱིན་བདག་གི་དད་
སྟོབས་ལ་བརྟེན་ནས་བར་ཆད་རང་ཞི་རུ་སོང་ནས་ཉིན་བརྒྱ་དང་བཅུ་གསུམ་
ནང་འདུ་ཁང་།པང་མིག་དྲུག་ཅུ་རེ་བདུན་ཅན་ལེགས་པར་གྲུབ། འདུ་ཁང་
ནང་ཕུགས་ཀྱི་དབུས་ སུ་ རྗེ་ཡབ་སྲས་གསུམ་དང་ཉེ་བའི་སྲས་ཆེན་བརྒྱད།
དེའི་གཡས་སུ་གནས་བརྟན་བཅུ་དྲུག་དང་སྨན་བླ་བདེར་གཤེགས་བརྒྱད་
བཞུགས་པ། འདི་དག་རྒྱ་ནག་ཀྲེ་ཅང་ཞིང་ཆེན་ནས་ཡིལ་གེར་བསྟན་པའི་
རྒྱལ་མཚན་གྱིས་གདན་དྲངས། གཡོན་དུ་དགེ་འདུན་འཕེལ་རྒྱས་དང་བླ་མ་
གོང་མ་ རྣམས་ ཀྱི་ འདྲ་ སྐུ་ དང་། སྒྲོལ་ མ་ ཉེར་ གཅིག་ བཅས་ བཞུགས།
གཙོ་སྐུ་རྣམས་མི་ཚད་རེ་དང་གཞན་རྣམས་མཐོ་ཚད་ལ་ཁྲུ་གང་ནས་དོ་ཡོད་
ཅིང་། སྐུ་ཕལ་ཆེར་ཤིང་ཨ་གར་གོ་སྟོད་དང་སྟག་པ་སོགས་ལས་བཞེངས།
བླ་མཆོད་ཚོགས་ཞིང་། འོད་དཔག་མེད་ཀྱི་ཞིང་བཀོད། མི་འཁྲུགས་པའི་



ཀོས་ནན་ཐོ་ལེ་དགོན་རྣམ་རྒྱལ་ཕུན་ཚོགས་ཚོས་རྫོལ་གླིང་།
，57། ，
ཞིང་བཀོད། བདེ་གསང་འཇིགས་གསུམ། ཀུན་རིག དུས་འཁོར།
ཐུགས་ རྗེ་ ཆེན་ པོ། གདུགས་ དཀར། སྒྲོལ་ལྗང་། ལྟུང་ བཤགས།
གསང་བདག་འཁོར་ཆེན། རྟ་མགྲིན། འཇིགས་བྱེད་ལྷ་བཅུ་གསུམ་མ།
མགོན་ཆོས་གསུམ། རྣམ་སྲས། རྒྱལ་ཆེན་བཞི་སོགས་བཞུགས་པའི་གྱོན་
ཐང་བཞེངས་ཡོད། ཆོས་ར་ཁང་མིག་བཅོ་ལྔ་དང༌། དེའི་ནང་དུ་དད་
ལྡན་སྦྱིན་བདག་རྣམས་ཀྱི་རེ་བ་ལྟར་བླ་མ་ཡིལ་གེར་ཚང་གིས་རོང་བོ་དགོན་
ཆེན་ནས་གདན་དྲངས་པའི་མ་ཎི་དུང་ཕྱིར་བཅུ་གཉིས་ཀྱི་འཁོར་ལོ་བསྐོར།
བླ་མའི་ནང་ཆེན་གཅིག་དང་གྲྭ་ཤག་ཉེར་ལྔ་ད་ལྟ་ལེགས་པར་གྲུབ། བླ་མ་
ཡིལ་གེར་ཚང་ད་ལྟ་བཞུགས་པར་མ་ཟད། རྡོ་རམས་པ་ཚང་གི་སྤྲུལ་སྐུ་
བཙལ་བཞིན་པའི་སྒང་ཡིན། རྣམ་དག་བསླབ་གསུམ་རྒྱན་གྱིས་མཛེས་པའི་
དགེ་འདུན་པ་བདུན་བཅུ་ལྷག་བཞུགས། ལོ་རེར་གཞི་གསུམ་གྱི་ཕྱག་ལེན་
དང་དུས་བཟང་གི་སྨོན་ལམ་ཆག་མེད་ཀྱི་ཁར། སྒྲུབ་པ་ཉམས་ལེན་གྱི་གཙོ་
བོ། རྒྱུད་ཐམས་ཅད་ཀྱི་རྒྱལ་པོ་དཔལ་གསང་བ་འདུས་པ་དང་། ངན་
སོང་སྦྱོང་རྒྱུད་ཀུན་རིག་རྣམ་པར་སྣང་མཛད། དཔལ་རྡོ་རྗེ་འཇིགས་བྱེད།
དུག་གསུམ་ནད་སེལ་སངས་རྒྱས་སྨན་གྱི་བླ་སོགས་ཀྱི་སྒྲུབ་མཆོད། བསྟན་
སྲུང་གི་གཙོ་བོ་དམ་ཅན་ཡིན་པས་དམ་ཅན་དང་མགོན་ཆོས་གསུམ་འདོན་ནོ།།
དགོན་འདི་འདེབས་མཁན་ཡིལ་གེར་ཚང་སྐུ་ཕྲེང་རིམ་བྱོན་གྱི་མཛད་
རྣམ་མདོ་ཙམ་ཞུ་ན། ཡིལ་གེར་ཚང་ལ་སྐུ་ཕྲེང་བཅུ་གཉིས་བྱོན་ཟེར་ཡང་ལོ་
རྒྱུས་ཀྱི་ཡིག་ཚང་མང་པོ་རབ་རྒྱལ་ས་ཁྱི་ལོར་འཇིག་ཟིན་པས་ཁུངས་ལུང་མ་
རྙེད་ཅིང་ལ་ལའི་མཚན་ཙམ་ཡང་ཤེས་དཀའ། ཡིལ་གེར་ནི་ཙོང་ཆུ་བྱང་
རྒྱུད་ཀན་ཀྲུའུ་ས་ཆའི་ཚོ་སྡེ་ཞིག་གི་མིང་ཡིན་པས་ཚོ་མིང་མི་ལ་ཐོགས་པ་ཡིན།



• 572 ་
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
བཤད་ཚུལ་ལ་སྔར་རྒྱལ་པོ་སྲོང་བཙན་སྒམ་པོས་ར་སའཕྲུལ་སྣང་གཙུག་ལག་
ཁང་བཞེངས་པར་ཞུགས་པའི་གྲས་ཡིན། དེར་ཞུགས་པའི་མི་རྣམས་ཀྱི་རྣ་བ་
གཡས་པ་ཕུག་ནས་མི་ནོར་བའི་མཚན་མ་བཏབ་ཟེར་བ་ལྟར། ཡིལ་གེར་སྐུ་
ཕྲེང་རིམ་བྱོན་གྱི་རྣ་བ་གཡས་པར་བུ་གའི་མཚན་མ་ཡོད་པས་དེ་ལྟར་ཟེར།
མདོ་སྨད་ཆོས་འབྱུང་ལས། ཆོས་རྗེ་ངག་དབང་བློ་བཟང་གིས་བཏབ་པའི་བེ་
རིན་རི་ཁྲོད་ནི་ཡིལ་གེར་ཞབས་དྲུང་རིམ་བྱོན་གྱིས་སྐྱོང་། སྨན་ཆུ་དགོན་དུ་
སྨོན་ནེ་བླ་མ། བཟང་རིན་ཞབས་དྲུང་། ཡིལ་གེར་ཞབས་དྲུང་སོགས་ཀྱི་
སྐྱེ་རྒྱུད་བཞུགས་ཞེས་གསུངས་ཡོད་པ་ལས་སྐུ་ཕྲེང་ཅི་ཙམ་བྱོན་པ་མི་གསལ།
རྨ་ཆུའི་ལྷོ་རྒྱུད་ཁྲི་ཀ་ནས་སྐུ་ཕྲེང་ལྔ་བྱོན། དེ་དག་གི་འཁྲུངས་གཞིས་ནི་བ་ལི་
གཅན་ཚ་ ཚང་ དང༌། སྒྲོ་ མདོ་ ཐང་ཚང་། ལན་ འགྲོའི་ ཨ་ རིན་ ཚང་།
རོང་བོ་རྣམ་རྒྱལ་ཚང་། ཀླུ་ཕུག་མར་ཁ་ཚང་བཅས་ཡིན། གཅན་ཚ་ནས་
སྐུ་ཕྲེང་གསུམ་འཁྲུངས། དེ་དག་གི་འཁྲུངས་གཞིས་ནི། སྣང་ར་ཡར་ནང་
གདོང་ཧྲང་ཚང་རྒན་པོ་ཀུན་གནས་ཚང༌། ( ད་ལྟ་འཚོ་ཞིང་བཞུགས་པའི་
བླ་མ་བསྟན་པའི་རྒྱལ་མཚན་ཚང་འདི་པ་ཡང་སྡེ་འདི་ནས་འཁྲུངས) འབར་
རྩ་བཅས་ཡིན་ལ། འབར་རྩ་ནས་འཁྲུངས་པའི་ཤུལ་དུ་ད་ལྟའང་ཡིལ་གེར་
ཚང་གི་རྟེན་ཐང་ཡོད་པར་མ་ཟད། བསྟན་པའི་ཆོས་སྐྱོང་ད་ལྟའང་མཆོད་
བཞིན་འདུག་ཅེས་བཤད། རྨ་ཆུའི་ལྷོ་རྒྱུད་དུ་འཁྲུངས་པའི་ཡིལ་གེར་སྐུ་ཕྲེང་
རྣམས་ལཱ་མོ་བདེ་ཆེན་གྱི་བླ་གྲས་སུ་མཆིས། དེར་ཁོང་ཚང་གི་ནང་ཆེན་མཚོ་
འཁྱིལ་ཁུལ་ན་བཞེངས་ཡོད། མཆོད་ཁང་གི་སྒོ་ཕྱེ་ཚེ་མདུན་གྱི་མཚོ་ཐད་
ཀར་མཐོང་བས་མཆོད་པ་འབུལ་མི་དགོས་པར་རང་བྱུང་དུ་ཡོད་ཟེར། སྐུ་
ཕྲེང་རིམ་བྱོན་ནི་མཁས་ཤིང་གྲུབ་པ། བསྟན་འགྲོའི་དོན་དུ་ལུས་ངག་ཡིད་



ཀོས་ནན་ཐོ་ལེ་དགོན་རྣམ་རྒྱལ་ཕུན་ཚོགས་ཆོས་རྫོང་གླིང༌།
：573，
གསུམ་མི་ཁོམ་པ་ཤ་སྟག་བྱུང་། བདེ་ཆེན་དགོན་ཆོས་སྲིད་ཀྱིས་བསྐྱངས་
ཤིང་ཁོང་གིས་བཞག་པའི་མཆོད་ཆར་ཡིལ་གེར་མཆོད་ཆ་ཞེས་ད་ལྟའང་མིང་
གྲོགས་ཆེའོ། །
ཐོ་ལེ་དགོན་རྣམ་རྒྱལ་ཕུན་ཚོགས་ཆོས་རྫོང་གླིང་ཐོག་མར་འདེབས་པ་
པོ་བྱམས་དང་སྙིང་རྗེའི་བདག་ཉིད་ཆེན་པོ་བླ་མ་ཡིལ་གེར་དགེ་འདུན་བསྟན་
པ་རབ་རྒྱས་ནི་རབ་བྱུང་བཅུ་བཞི་བའི་ཤིང་རྟ་སྟེ་སྤྱི་ལོ1834ལོར། ཁྲི་ཀ་
གསེར་མོ་ལྗོངས་ཀྱི་རོང་བོ་རྣམ་རྒྱལ་ཚང་ནས་འཁྲུངས། ལཱ་མོ་བདེ་ཆེན་
དགོན་དུ་ཐོས་བསམ་སྒོམ་གསུམ་ལ་བརྩོན་པ་མཛད་ཅིང་། བཅོས་མ་མིན་
པའི་སྙིང་རྗེ་ཆེན་པོ་ཐུགས་ལ་མངའ་བ། སེམས་ཅན་ཐམས་ཅད་མ་རུ་ཤེས་
པ་ཞིག་ཡིན་པས། ཁྲི་ཀ་ས་ཆར་ལྦ་བ་དང་ས་སྒྲིབ་ནད་ཀྱིས་གདུང་བའི་མི་
མང་པོ་དེ་དག་གི་ནད་ཀྱི་སྡུག་བསྔལ་ཐམས་ཅད་རང་ཐོག་ཏུ་བླངས་ནས་ཚར་
བཅད་ན་ཅི་མ་རུང་སྙམ་ནས་ལྷག་པར་བརྩེ་ཞིང་སྙིང་རྗེ་སྐྱེས། ཉིན་ཞིག་སྐུ་
གཞོགས་ཐར་ཤུལ་ཚང་དང་སྒོ་མང་རིན་པོ་ཆེ་དང་ཁོང་རྣམ་པ་གསུམ་གྱིས་
མཉམ་དུ་གུང་ཚིགས་བཞེས་པའི་ཚེ། ཡིལ་གེར་ཚང་གིས་ཁྲི་ཀ་ ས་ཆར་ས་
སྒྲིབ་དང་ལྷ་བ་བྱུང་བའི་མི་མང་པོ་ཡོད། དེ་ང་ཚོ་སུ་ཞིག་གིས་བཞེས་ཏེ་ཚར་
གཅོད་བྱེད་ཐུབ་ན་ཅི་མ་རུང་ཞེས་གསུངས་པའི་དུས། ཐར་ཤུལ་ཚང་གིས་
ལྔ་བ་བདག་གིས་བཞེས་ཞེས་ཞལ་ལེན་མཛད། སྒོ་མང་ཚང་གིས་ཞལ་ལེན་
ཅི་ཡང་མ་མཛད། ཁོང་གིས་ས་སྒྲིབ་ང་རང་གིས་བཞེས་ན་ཆོག་གསུངས་
ནས་ཞལ་ལེན་མཛད། དགུང་ལོ་སོ་གཉིས་སྟེང་སེམས་ཅན་ཐམས་ཅད་ཀྱི་ས་
སྒྲིབ་ཀྱི་ནད་ཁོང་གིས་བཞེས། མི་ཉག་ཚེ་ལོ་ཚང་གི་སིལ་ར་ནང་ལུང་བསྟན་
བབས་ཏེ་དེར་མཚམས་ཁང་ཆུང་ཆུང་ཞིག་བཞེངས། ས་དེ་ནས་ལོ་དྲུག་ལ་



，574， མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ཉིན་མཚན་དུས་དྲུག་ཏུ་བྱང་ཆུབ་ལམ་རིམ་སྟོང་ཚར་གསུངས་རྗེས་ཤེལ་ཀོང་གི་
རྡུལ་ཕྱིས་པ་དང་སྦྲུལ་གྱི་པགས་པ་བཤུས་པ་ལྟར་ས་སྒྲིབ་ལྷག་མེད་དུ་སངས་པ་
དང་། རྗེ་བཙུན་འཕགས་མ་སྒྲོལ་མའི་ཞལ་གཟིགས་པ་སོགས་སྒྲུབ་པའི་
རྟགས་མཚན་མང་པོ་ཐོན། དེ་ནས་བཟུང་ཁྲི་ཀ་ས་ཆའི་ས་སྒྲིབ་ཀྱི་གནོད་པ་
ཚར་བཅད་དོ། ། དེ་ནས་མི་དང་མི་མིན་གྱི་གདུལ་བྱ་རྣམས་ཀྱིས་ལྷག་པར་
དད་ཅིང་བཀུར་བར་བྱེད། ཉིན་ཞིག་རྒྱ་མི་ཆ་མེད་ཅིག་གིས་ཏིང་ཤགས་སྒྲ་
དྭངས་ཤིང་སྙན་པ་ཞིག་ཁོང་གི་མདུན་དུ་ཁྱེར་ཡོང་ནས་ཁྱོད་ཀྱི་ཉོས་ཟེར་ནས་
ཕྱག་ཏུ་ཕུལ། ཁོང་གིས་རིན་མཇལ་རྒྱུ་བཙལ་བའི་སྐབས་རྒྱ་མི་དེ་མི་སྣང་
བར་གྱུར། ས་དེར་མི་ཞིག་མེད་པས་བརྟག་དཔྱད་མཛད་ཚེ་ཁྲི་ཀའི་ཡུལ་ལྷ་
ཁོང་ལ་ཏིང་ཤགས་འབུལ་བར་ཡོང་བ་ཤེས། དགུང་ལོ་ཞེ་ལྔའི་སྟེང་སྐུ་ངལ་
ལ་མི་འཛེམས་པར་ཐོ་ལེ་དགོན་པ་འདིབས་པའི་དབུ་བཙུགས། རྟེན་དང་
བརྟེན་ པ་ བཞེངས། དགེ་ འདུན་ གྱི་ སྡེ་ ཆོས་ སྲིད་ གཉིས་ ཀྱིས་ བསྐྱངས།
གདུལ་བྱ་རྗེས་འཇུག་རྣམས་ལ་རང་རང་གི་འདོད་མོས་ལྟར་དབང་ལུང་ཁྲིད་
གསུམ་གྱི་བདུད་རྩིས་ཚིམས་པར་མཛད། ཁོང་དགུང་ལོ་དོན་བརྒྱུད་ལ་
བཞུགས། རབ་བྱུང་བཅོ་ལྔ་བའི་ལྕགས་ཕག་སྟེ་སྤྱི་ལོ1911ལོར་ཞིང་ཁམས་
གཞན་དུ་གཤེགས་སོ། །
ཡིལ་གེར་དགེ་འདུན་བསྟན་པའི་ཉི་མ། ཁྲི་ཀའི་ཀླུ་ཕུག་མར་ཁ་ཚང་
དུ་ཡབ་འཇིགས་ལོ་དང་ཡུམ་རྒྱ་མོ་ཐར་གཉིས་ཀྱི་སྲས་སུ་ཆུ་གླང་ སྟེ་སྤྱི་ལོ
1913ལོར་འཁྲུངས། རྭ་ཟའི་ཕུན་ཚོགས་དགེ་རྒན་དུ་བསྟེན། དྷི་ཚ་
ནས་སློབ་ གཉེར་ གནང་། མདོ་ སྔགས་ ཀྱི་ གཞུང་ ལ་ བྱང་ ཆུབ་ པའི་ཚེ།
དགུང་ལོ་ཉེར་ལྔའི་སྟེང་སྐུ་ཚེ་བར་ཆད་ཀྱིས་འཁྱེར། ཡིལ་གེར་བསྟན་པའི་



ཀོས་ནན་ཐོ་ལེ་དགོན་རྣམ་རྒྱལ་ཕུན་ཚོགས་ཆོས་རྫོང་གླིང༌།
：575.
རྒྱལ་མཚན། ་་ གཅན་ཚའི་སྣང་ར་ཡར་ནང་གདོང་ཧྲིང་ཚང་གི་ཡབ་སྙིང་
འབུམ་དང་། ཡུམ་ལྷ་མོ་མཁར་གཉིས་ཀྱི་སྲས་སུ་རབ་བྱུང་བཅུ་དྲུག་པའི་ས་
སྟག་སྟེ་སྤྱི་ལོ1938ལོར་སྐུ་བལྟམས། དགུང་ལོ་བཞིའི་སྟེང་སྐུ་གཞོགས་ཐར་
ཤུལ་ཚང་གིས་སྐུ་གོང་མའི་སྤྲུལ་སྐུར་ངོས་འཛིན་མཛད་དེ་ཁ་བཏགས་བཏང་།
དགུང་ལོ་དྲུག་གི་སྟེང་སྣང་རའི་གསེར་ཁང་དུ་ཕེབས། ཀློག་ནས་བརྩམས་ཏེ་
དཔེ་ཆ་བསླབས། དགུང་ལོ་བརྒྱད་ཀྱི་སྟེང་ཐོ་ལེ་དགོན་པར་ཁྲི་སར་བཀོད།
སྐུ་གཞོགས་ཐར་ཤུལ་ཚང་གི་མདུན་དུ་དུས་འཁོར་དབང་ཆེན་གསན་རྗེས་རབ་
བྱུང་གི་སྡོམ་པ་བཞེས། མཚན་ལ་བློ་བཟང་ལེགས་བཤད་བསྟན་པའི་རྒྱལ་
མཚན་གསོལ། མ་སྤུན་ལྷ་སའི་དགེ་བཤེས་ལྷ་རམས་པ་མཁྱེན་རབ་རྒྱ་མཚོ་
དགེ་རྒན་དུ་བསྟེན། དྷི་ཚའི་ཆོས་གྲྭར་ཞུགས་ནས་དྷི་ཚའི་དགེ་བཤེས་མང་
པོ་དགེ་རྒན་དུ་བསྟེན་ནས་མཚན་ཉིད་སྦྱངས། ཆུ་སྦྲུལ་ཏེ་སྤྱི་ལོ1953ལོར་
དམངས་གཙོ་མི་སྣའི་ཚབ་བྱས་ནས་རྒྱལ་ཁབ་ལས་བྱེད་པའི་གྲས་སུ་ཞུགས།
ས་ཁྱི་སྟེ་སྤྱི་ལོ1958ལོའི་ཆོས་ལུགས་བཅོས་བསྒྱུར་སྐབས་ཁོང་ལ་ཉེས་མེད་
ཉེས་འགལ་བྱས་ཏེ་བཙོན་དུ་བཟུང་ ཟི་ལིང་གི་བླ་མའི་བཙོན་ཁང་དུ་ལོ་
ཉེར་གཅིག་གི་རིང་ལ་སྡུག་བསྔལ་མྱང་། ས་ལུག་སྟེ་སྤྱི་ལོ1979ལོར་རྙོག་
ཟིང་དྲང་བཅོས་བྱེད་པའི་སྐབས་བཙོན་ལས་བཀྲོལ་ནས་མཚོ་ལྷོ་ཁུལ་དུ་སླེབས།
ཕྱི་ལོར་ཁོང་དང་མཉམ་དུ་མི་བཅུ་གསུམ་ཁུལ་སྲིད་བགཞུང་གིས་ཚགས་བཙུགས་
ནས་མཚོ་ལྷོ་ཁུལ་བོད་སྨན་ཁང་འཛུགས་སྐྲུན་བྱས། ལོ་དེའི་སྤྱི་ཟླ་བཅུ་བའི་
ཚེས་གཅིག་ཉིན་སྨན་ཁང་གི་སྒོ་ཕྱེས། རྒྱལ་ཁབ་ཀྱིས་ཆོས་ལུགས་དད་མོས་
རང་དབང་གི་སྲིད་ཇུས་སླར་གསོ་བྱེད་སྐབས། བླ་མ་གོང་མས་བཏབ་པའི་
དགོན་པ་ཤུལ་ཙམ་མ་གཏོགས་མེད། དེར་བརྟེན་ཆོས་དད་མང་ཚོགས་ཀྱི་རེ་་



：576：
མཚོ་ལྷོ་ཁུལ་གྱི་དགོན་དེ་༼ཁག་གི་ལོ་རྒྱུས་སྙིང་བསྡུས།
འདུན་ལྟར་ཐོ་ལེ་དགོན་གསར་དུ་འདེབས་རྒྱུའི་འགན་ཁོང་གི་ཕྲག་ཏུ་བབས་
པས། སྲིད་གཞུང་ལ་དགོན་པའི་ཆོས་སྒོ་འབྱེད་པའི་རེ་བ་ཞུས། རང་ལ་
ཕྱག་རྫས་ཅི་ཡོད་ཕུལ་ནས་ཤིང་གླིང་སྟེ་སྤྱི་ལོ1985ལོར་དགོན་པ་མང་རའི་
མགུར་འོག་ནས་བཏབ། ཁོང་རང་གི་བདེ་སྡུག་དཀའ་ཚེགས་རྒྱབ་ཏུ་བསྐྱུར་
ནས་འདུ་ཁང་གི་ཤིང་ཆའི་དོན་དུ་མགོ་ལོག་པདྨ་ས་ཆར་ཕེབས་ནས་ཤིང་ཆ་
རང་གིས་བསལ་ནས་བླངས་པ་དང་ཕྱོགས་ཀུན་ཏུ་ཡར་རྒྱུག་མར་རྒྱུག་བྱས་ཏེ།
སྲིད་གཞུང་གི་ལས་བྱེད་མི་སྣར་འབྲེལ་འདྲིས་བཟུང་ནས་འགལ་རྐྱེན་བར་ཆད་
སེལ་ཞིང་མཐུན་རྐྱེན་སྒྲུབ། ལུས་ངག་ཡིད་གསུམ་གྱིས་བསྟན་འགྲོའི་དོན་དུ་
འོ་བརྒྱལ་ཚད་མེད་མྱང་། ཆུ་སྤྲེལ་ལོར་རྒྱ་གར་འཕགས་པའི་ཡུལ་དང་བལ་
ཡུལ་ལ་གནས་མཇལ་བྱས། བསྟན་པའི་མངའ་བདག་ཆེན་པོ། གོངས་
རིའི་མགོན་ པོ་ སྐྱབས་ མགོན་ རྒྱལ་ དབང་ བཅུ་བཞི་བའི་ཞབས་ལ་ སྤྱི་ བོས་
གཏུགས་ནས་བྱིན་རྟེན་ཞུས། དགོན་པའི་རྟེན་བཞེངས་དང་གྲྭ་པའི་སློབ་
གཉེར་སྒྲིག་ཁྲིམས་གང་གི་ཐད་ནས་ཀྱང་གྲ་དག་ཅིང་སྤུས་གཙང་ཡོང་བར་བྱས་
པས་བཀའ་དྲིན་བསམ་གྱིས་མི་ཁྱབ། ཐོང་བ་ཞིས་དགོན་པ་ཡང་ཁོང་གི་ལུས་
ངག་ཡིད་གསུམ་གྱིས་ལེགས་པར་བསྐྱངས་ཤིང་ཆོས་སྒོ་ཕྱེ་སྟེ་རྟེན་བཞེངས་
ཐམས་ཅད་ལེགས་པར་གྲུབ། ཁོང་གི་སྐུ་ཕྲེང་གོང་མ་ཞིག་སྣང་ར་ཡར་ནང་
གདོང་ཧྲང་ཚང་གི་རྒན་པོ་ཀུན་གནས་ཀྱི་ཁྱིམ་དུ་འཁྲུངས་པ་དེས་རང་ཡུལ་སྡེ་
བའི་བྱང་སྐྱོར་དུ་མཆོད་རྟེན་ཞིག་བཞེངས་པ་ཆོས་ལུགས་བཅོས་བསྒྱུར་སྐབས་
འཇིག་ཟིན། དེ་ ཡང་ རབ་ བྱུང་ བཅུ་ བདུན་ པའི་ ལྕགས་ ལུག་ སྟེ་ སྤྱི་ལོ
1991ལོར་ཁོང་གིས་སྔར་ལས་ལྷག་པ་ཞིག་བཞེངས་པས་ཡུལ་དེར་བཀྲ་ཤིས་
དགེ་མཚན་གྱིས་ཁྱབ་པར་བྱས། ཁོང་གིས་མཚོ་ལྷོ་ཁུལ་ནང་བསྟན་མཐུན་



ཀོས་ནན་ཀོ་རུ་མདོ་མཚམས་ཁང་དགའ་ལྡན་དབེན་གནས་ཆོས་འཛིན་གླིང་།：577，
ཚོགས་ཀྱི་ལས་འཛིན་དང༌། ཀོས་ནན་རྫོང་སྲིད་གྲོས་ཀྱི་རྒྱུན་ཨུའི་འགན་
བཞེས་ཏེ་བསྟན་སྲིད་ཀྱི་དོན་ལ་བརྩོན་པ་བྱེད་བཞིན་པའི་སྒང་ལགས་སོ། །
ཀོ་རུ་མདོ་མཚམས་ཁང་དགའ་ལྡན་དབེན་
གནས་ཆོས་འཛིན་གླིང་། །
ཀོ་རུ་མདོ་མཚམས་ཁང་དགའ་ལྡན་དབེན་གནས་ཆོས་འཛིན་གླིང་ནི་
ཀོས་ནན་རྫོང་ཁོངས་བྱ་མདོ་ཞང་ཀོ་རུ་མདོ་སྡེ་བའི་ཉེ་འདབས་ཀྱི་ནོར་བུ་སྒང་
གི་མདུན་དུ་ཆགས་ཡོད། སྤྱི་ལོ1925ལོར་ཨ་ལགས་ཡར་ཁ་སྐུ་ཕྲེང་དྲུག་པ་
ལུང་རྟོགས་ཉི་མ་མཆོག་གིས་ཕྱག་འདེབས་མཛད་ཅིང༌། དད་ལྡན་མང་
ཚོགས་ཀྱིས་རྒྱབ་སྐྱོར་དང་བླ་སྤྲུལ་གང་མང་གི་འབད་བརྩོན་འོག་རིམ་གྱིས་དར་
རྒྱས་སུ་སོང་བ་ཞིག་ཡིན་ལ། གྲུབ་མཐའ་ནི་དགེ་ལུགས་པ་ཡིན།
དགོན་འདི་འདེབས་པ་པོ་ཨ་ལགས་ཡར་ཁ་སྐུ་ཕྲེང་དྲུག་པ་བློ་བཟང་
ལུང་རྟོགས་ཉི་མ་མཆོག་ནི། དཔའ་ལུང་རྫོང་ཨ་འདར་ཆག་ག་ཞེས་པའི་སྡེ་
བར་ཡབ་རྡོ་རྗེ་ཡི་སྲས་སུ་འཁྲུངས་ལ། མར་གྱུར་སྐྱེ་འགྲོ་ཀུན་གྱི་སྡུག་བསྔལ་
ཐམས་ཅད་རང་གཅིག་པུས་མྱོངས་ན་བསམ་པའི་སྙིང་རྗེ་ཡིས་ཆུང་ངུའི་དུས་
ནས་སངས་རྒྱས་ཀྱི་བསྟན་པར་རབ་ཏུ་བྱུང་ཞིང་ཚུལ་ཁྲིམས་མིག་འབྲས་ལྟར་
བརྩིས་ཏེ་དྷི་ཚ་རི་ཁྲོད་བཀྲ་ཤིས་ཆོས་སྡིངས་སུ་ཕེབས་ནས་ཤར་ཡོངས་འཛིན་
རིན་པོ་ཆེ་བློ་བཟང་དཔལ་ལྡན་མཆོག་དགེ་བའི་བཤེས་གཉེན་དུ་བསྟེན་ནས་
སུམ་རྟགས་དག་གསུམ་དང་སྒྲ་རྩིས་སྙན་ངག གཞུང་བཀའ་པོད་ལྔ་དང་
རྒྱུད་སྡེ་ལ་སོགས་པའི་རིག་པའི་གནས་ཐམས་ཅད་ལ་སྦྱངས་པ་དཔྱིས་ཕྱིན་
མཛད་ནས་མཁས་པ་ལ་གྲུབ་པའི་གོ་འཕང་མཐོན་པོ་བརྙེས། དེ་ལྟ་ན་ཡང་



578 · མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས། ་
སེམས་དཔའ་ཆེན་པོ་རྣམས་ནི་གཞན་ཕན་གྱི་སླད་དུ་རང་གི་སྲོག་ཡིན་ཡང་
ཕངས་མེད་དུ་གཏོང་ཐུབ་པའི་སྙིང་རྗེ་དང་བྱམས་སེམས་ཡོད་ན་བདག་ཉིད་
ཆེན་པོ་འདིས་ཀྱང་རང་གི་གདུལ་བར་བྱ་བའི་སྐྱེ་འགྲོ་རྣམས་ལ་སྨན་པའི་སླད་
དུ་སྤྱི་ལོ1925ལོར་དད་ལྡན་ ཕོ་མོ་མང་པོའི་དབུ་དྲངས་ནས་འབྱོར་བས་
རོགས་རམ་གང་ཅི་གནང་བའི་ཐོག རྗེ་ཉིད་ཀྱི་ཐུགས་བཀོད་ལྟར་བྱ་གཞུང་
ཡུལ་དུ་འདུ་ཁང་ཆེན་མོ་རྒྱུན་ལྔའི་ནང་རྟེན་གཙོ་བོ་སྨན་སྐུ་དང་སྤྱན་ ཐང་།
འབག་སྐུ་དང་ལི་མ་སོགས་དང༌། བཀའ་བསྟན་འགྱུར་དང་རྗེ་ཡབ་སྲས་
གསུམ་གྱི་གསུང་འབུམ་སོགས་སྐུ་གསུང་ཐུགས་རྟེན་གྲངས་མེད་བཞུགས་ཤིང་།
ཆོས་ར་ལ་ཁང་བ་གྱན་བཅུ་དྲུག་ཙམ་ཡོད་པའི་སྒྲུབ་དགོན་འདི་ཕྱག་འདེབས་
མཛད། ལྷག་པར་དུ་རྗེ་ཉིད་སྐུ་དངོས་ཀྱིས་རང་དགོན་གྱི་དགེ་འདུན་པ་
རྣམས་ལ་རྒྱལ་བ་གཉིས་པའི་ལམ་རིམ་ཆེན་མོ་ལ་སོགས་པའི་གཞུང་ཁྲིད་གནང་
པ་དང་ཞོར་དུ་དད་ལྡན་སྐྱེ་འགྲོ་མང་པོར་ཟབ་ལ་རྒྱ་ཆེ་བའི་ཆོས་ཀྱི་འཁོར་ལོ་
གང་ལ་གང་འཚམ་བསྐོར་ཏེ་གནས་འདི་དགའ་ལྡན་ཡིད་དགའ་ཆོས་འཛིན་གྱི་
སྤུན་དུ་བསྒྲུབས་ནས་སྐུ་ཉིད་ཀྱི་གདུལ་བྱ་རྣམས་རྟག་ཏུ་དམ་པའི་ཆོས་ལ་
གཞོལ་བར་བསྐུལ་སླད་སྤྱི་ལོ1976ལོའི་ཟླ་བཅུ་གཉིས་པའི་ཚེས་བཅུ་བདུན་
ཉིན་ཉིད་ཀྱི་སྐུ་སྲིང་གི་ཁྱིམ་དུ་གཟུགས་སྐུའི་བཀོད་པ་ཆོས་དབྱིངས་སུ་ཐིམ།
དེ་ཡང་དགོན་གནས་འདིའི་ཆོས་ཐོག་དང་ཆོ་ག་ཕྱག་ལེན་བཙུགས་
ཚུལ་ལ། རྒྱ་ལོའི་སྨོན་ལམ་ཚེས་བཅུ་གཅིག་ནས་ཚེས་བཅུ་བདུན་བར་ཉིན་
བདུན། ཚོགས་འདོན་ལ་གནས་བཅུ། བླ་མཆོད། སྨོན་ལམ་རྣམ་ལྔ།
སྨན་བླ། ཕྱག་མཆོད། འཇིགས་བྱེད། མགོན་ཆོས་ལྷ་གསུམ་སོགས་
ཡིན། འདིའི་ཕྱག་ལེན་ནི་ལཱ་མོ་ཡོངས་འཛིན་བློ་བཟང་མཁས་གྲུབ་རྒྱ་མཚོས་



ཀོས་ནན་ཀོ་རུ་མདོ་མཚམས་ཁང་དགའ་ལྡན་དབེན་གནས་ཆོས་འཛིན་གླིང༌། ， 579 •
བཙུགས། གསུམ་ པའི་སྒྲུབ་མཆོད་ཚེས་ བརྒྱུད་ ནས་ བཅུ་ དྲུག་ བར་ཡིན།
དེའི་ནང་འདོན་པ་ལ་བླ་མཆོད། སྨོན་ལམ་སྣ་ལྔ། བཅོམ་ལྡན་འདས་
དཔལ་ངན་སོང་སྦྱོང་བའི་ཀུན་རིག མཛད་བཅུ་སོགས་ཡོད། བཅོ་ལྔའི་
ཉིན་སྦྱིན་སྲེག ཕྱག་ལེན་རྭ་རྒྱ་དགོན་གྱི་ཕྱག་སྲོལ་ཡིན། བཞི་བའི་སྨོན་
ལམ་ཚེས་བཅུ་གསུམ་ནས་བཅུ་དྲུག་བར། ཆོ་ག་ཕྱག་ལེན་རྒྱ་ལོའི་སྨོན་ལམ་
དང་མཚུངས། དྲུག་པའི་དབྱར་གནས་ནི་དྲུག་པའི་བཅོ་ལྔ་ནས་བརྒྱད་པའི་
ཚེས་གཅིག་བར་ཡིན། དེའི་ནང་བླ་མཆོད། སྨོན་ལམ་རྣམ་ལྔ། གནས་
བཅུ་ཕྱག་མཆོད་འདོན། འདི་ནི་དྷི་ཚའི་ཕྱག་ལེན་ཡིན། དགུ་བའི་ཉེར་
གཉིས་ཉིན་དྲུག དེའི་ནང་རྣམ་སྣང་མངོན་བྱང་སྒྲུབ་མཆོད་བཅས་ཡོད།
ཉེར་དྲུག་ཉིན་སྦྱིན་སྲེག་འདོན་ཞིང་འདི་ནི་བླ་བྲང་དུ་དུས་འཁོར་གྲྭ་ཚང་གི་
མཁན་པོ་ཨ་ཁུ་བཛྲ་ཚང་གིས་ཆོལག་ཁྲིད་གནང་སྟེ་ཕྱག་ལེན་བཙུགས་པ་ཡིན་།
བཅུ་བའི་ལྔ་མཆོད་ཚེས་ཉེར་བཞི་ནས་བཅུ་གཅིག་པའི་ཚེས་གཅིག་བར་ཡིན།
ཚོགས་འདོན་ལ་ མགོན་ཆོས་རྣམ་ལྔ། བླ མཆོད། སྨོན་ལམ་རྣམ་ལྔ།
རྗེའི་གསང་རྣམ་སོགས་ཡོད། ཉེར་དགུ་ཉིན། དྲུག་ཅུ་བ་འཕེན། བླ་
བྲང་གི་ཕྱག་ལེན་ཡིན། བཅུ་གཅིག་པའི་སྒྲོལ་དཀར་ཚེ་སྒྲུབ་ནི་དྷི་ཚའི་ཕྱག་
ལེན་ཡིན་ལ་དེའི་ནང་བླ་མཆོད་དང་སྨོན་ལམ་རྣམ་ལྔ། འཇིགས་བྱེད་དཔའ་
གཅིག མགོན་ཆོས་ལྷ་གསུམ་གྱི་བསྐང་བཤགས་གཏོར་འབུལ་དང་བཅས་
གསུངས། བོད་ལོའི་བཅུ་བདུན་ཉིན་ཨ་ལགས་ཡར་ཁའི་དུས་མཆོད་ཉིན་
གསུམ་ཡིན། དེའི་ནང་བླ་མཆོད་དང་། སྨན་བླ་ཕྱག་མཆོད་གསུངས།
བོད་ལོའི་གཏོར་སྒྲུབ་ཚེས་ཉེར་བཞི་ནས་ཉེར་དགུ་བར་ཡིན། དེ་ལ་མགོན་
ཆོས་ལྔ་བོའི་བསྐང་བཤགས་གཏོར་ཆོག་དང་ལྷ་མོའི་ཚེ་གཏོར་གསུང་བ་ཡིན།



580་
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས]
ན་
རྗེ་ཉིད་སྐུ་བཞུགས་དུས་དེ་གོན་འདིར་གྲྭ་བཙུན་ང་ལྔ་ཙམ་བཞུགས། ་ཆོས་
ལུགས་བཅོས་བསྒྱུར་སྐབས་ཐམས་ཅད་མེད་པར་བཟོས། ཏང་གི་མི་རིགས་
སྲིད་ཇུས་དང་ཆོས་ལུགས་དད་མོས་རང་དབང་གི་སྲིད་ཇུས་དངོས་སུ་ལག་ལེན་
དུ་བསྟར་བ་དང་མཉམ་དུ། སྤྱི་ལོ1982ལོར་འབྲེལ་ཡོད་ སྡེ་ཁག་ གིས་
དངོས་སུ་ཆོག་མཆན་གནང་བ་དང་ལོ་དེར་ཆོས་སྒོ་ཕྱེས། གྲྭ་བཙུན་དང་
དད་ལྡན་མང་ཚོགས་ཀྱི་བརྩོན་འགྲུས་དང་སྟོབས་ཤུགས་ལ་བརྟེན་ནས་ད་ལྟ་
ཕལ་ཆེར་སྔོན་ལྟར་ལེགས་གྲུབ་བྱུང་ཟིན་ལ། བླ་མ་གཉིས་དང་གྲྭ་བཙུན་ལྔ་
བཅུ་ལྷག་བཞུགས།
དཔལ་འབྱོར་གྱི་ཐོན་ཁུངས་ཕྱོགས་ནས། སྡོང་འཛུགས་ནགས་སྐྲུན་
གཙོ་བོ་ཡིན་ལ། དེའི་ནང་མང་ཆེ་ཤོས་ནི་སིལ་སྡོང་ཡིན ད་དུང་དགོན་
པར་སྨན་ཁང་ཆུང་ཆུང་ཞིག་ཀྱང་བཙུགས་ཡོད་དོ། །
ཀ་བརྒྱ་མཚམས་ཁང་ཕུན་ཚོགས་ཆོས་གླིང་།
ཀ་བརྒྱ་མཚམས་ཁང་ཕུན་ཚོགས་ཆོས་གླིང་ནི། ཀོས་ནན་རྫོང་ཐར་
ཤུལ་ཞང་གི་ཆུ་བཟང་སྟག་མོ་རྫོང་བྱ་བའི་མདུན་ཕྱོགས་ཀྱི་ཀ་བརྒྱ་སྡེ་བའི་ཉེ་
སར་ཆགས་ཡོད་ཅིང་།：གྲུབ་མཐའ་ནི་དགེ་ལུགས་པ་ཡིན། ང་བརྒྱད་
ཡར་སྔོན་དུ་སྤྱི་བ་ཞིག་མ་གཏོགས་མེད་པས་དགོན་པའི་ཆགས་ཡུལ་དང་བླ་
མར་ངོས་བཟུང་མེད།
ཏང་གི་མི་རིགས་སྲིད་ཇུས་དང་ཆོས་ལུགས་དད་མོས་རང་དབང་གི་
སྲིད་ཇུས་དངོས་སུ་ལག་ལེན་དུ་བསྟར་བ་དང་བསྟུན། སྤྱི་ལོ1981ལོར་
རྫོང་མི་དམངས་སྲིད་གཞུང་གིས་དངོས་སུ་ཆོག་མཆན་བཀོད་དེ་དགོན་པ་རྒྱ་



• 581 ，
ཀོས་ནན་ཀ་བསྒྱུ་མཚམས་ཁང་ཕུན་ཚོགས་ཆོས་གླིང་།
མ་་་
བསྐྱེད་དང་ཆོས་སྒོ་ཕྱེས་ཆོག་པར་བྱས་པས། བླ་མ་སྤོས་མདུད་བློ་བཟང་
ཐུབ་བསྟན་རྒྱ་མཚོ་མཆོག་གིས་སྔར་གྱི་མཚམས་ཁང་གི་རྨང་གཞིའི་སྟེང་རིམ་
གྱིས་རྒྱ་བསྐྱེད་དེ་གྲུབ་པ་ཞིག་ཡིན།
བླ་མ་ སྤོས་མདུད་བློ་ བཟང་ ཐུབ་ བསྟན་ རྒྱ་མཚོ་མཆོག་ནི། སྤྱི་ལོ
1921ལོར་ཀ་བརྒྱ་ཞེས་པའི་འབྲོག་སྡེ་ནས་འཁྲུངས། དགུང་ལོ་དྲུག་གི་
སྟེང་ལཱ་མོ་དགེ་འདུན་བསྟན་འཛིན་ནོར་བུས་ཐུགས་ཐག་བཅད། དེའི་ཕྱི་
ལོར་ཁྲི་སར་བཀོད། དགུང་ལོ་བརྒྱད་ཀྱི་ཐོག་རྗེ་ཐར་ཡུལ་རིན་པོ་ཆེ་ལས་
རབ་བྱུང་དང་དགེ་ཚུལ་གྱི་སྡོམ་པ་བཞེས། ཨ་ཁུ་བཟོད་པ་ཞེས་པ་ལས་ཡི་གེ་
འབྲི་ཀློག་དང་འདོན་ཆ་སོགས་བསླབས། རྗེ་ཐར་ཤུལ་རིན་པོ་ཆེ་དང་ཨ་ཁུ་
འོད་ཟེར་ཆེ་ཆུང་སོགས་དམ་པ་དུ་མའི་མདུན་ནས་དབང་ལུང་རྗེས་གསུམ་མང་
དུ་གསན། སྤྱི་ལོ1949ལོར་ ཐར་ ཤུལ་ དགོན་ དུ་ ཚོགས་ ཞུགས་ གནང་།
རབ་བྱུང་བཅུ་དྲུག་པའི་ཤིང་གླང་ སྟེ་སྤྱི་ལོ1985ལོར་གོང་རིམ་ནས་ཆོག་
མཆན་གནང་སྟེ་དགོན་པ་གསར་འདེབས་ཀྱི་དབུ་ཚུགས། རབ་བྱུང་བཅུ་
བདུན་པའི་ས་འབྲུག་སྟེ་སྤྱི་ལོ1988ལོ་ནས་བཟུང་སྔ་ཕྱིར་ལཱ་མོ་ཡོངས་འཛིན་
བློ་བཟང་མཁས་གྲུབ་རྒྱ་མཚོ་མཆོག་གི་མདུན་ནས་དབང་ལུང་རྗེས་གསུམ་གྱི་
མན་ངག་མཐའ་ཡས་པ་གསན། ད་ལྟ་དགོན་འདིའི་དགོན་བདག་དང་རྫོང་
སྲིད་གྲོས་ཀྱི་ཨུ་ཡོན་བཅས་ཀྱི་འགན་གཅིག་ལྕོགས་ཀྱིས་བཞུགས་ཡོད་དོ། །
དགོན་འདིའི་ཐོག་མ་གུར་སྒར་གྱི་ལོ་རྒྱུས་རྣམས་རགས་ཙམ་བརྗོད་ན།
ལེགས་ཚོགས་ལྷུན་འགྲུབ་གླིང་ཐོག་མར་འདེབས་པ་པོ་མ་ངེས་ཀྱང་། སྔོན་
གུར་སྒར་གྱི་གཞི་བཏིངས་པ་ནས་བཟུང་ད་ལྟའི་བར་ལོ་ཉིས་བརྒྱ་ཡན་ཆད་ཀྱི་
ལོ་རྒྱུས་ཡོད་པར་གྲགས། ཕྱིས་སུ་ལཱ་མོ་སྐུ་ཕྲེང་བདུན་པ་དགེ་འདུན་བསྟན་



，582 མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
འཛིན་ནོར་བུའི་རིང་ལ་ཅུང་ ཙམ་རྒྱས། གྲྭ་བཙུན་ བརྒྱད་ཅུ་ ལྷག་ ཡོད།
སྐུ་གསུང་ཐུགས་རྟེན་སྐོར་ལའང་འོད་དཔག་མེད་ཞིང་ལྔ་ལྡན། ཐུགས་རྗེ་
ཆེན་པོ་ཕྱག་སྟོང་སྤྱན་སྟོང་། འཇིགས་བྱེད་མགོན་པོ་ཞལ་བཞི་བའི་མགོན་
ཐང་། བཀའ་བསྟན་འགྱུར། ཙན་དན་དཀར་པོ་ལས་གྲུབ་པའི་རྣམ་རྒྱལ་
མཆོད་རྟེན་སོགས་མང་ཙམ་བཞུགས། གདུགས་དང་བ་དན་མཆོད་རྫས་
སོགས་ཁྱད་ནོར་ཆེས་མང་པོས་ཚོགས་གུར་གང་ཡོད། དབང་བཀའ་ཆོས་ཀྱི་
བླ་མ་ཨ་ཁུ་ཆེ་ཆུང་གཉིས་ཡིན། ཆོ་ག་ཆོས་སྤྱོད་ཀྱི་སྐོར་ལ། ཀུན་རིག་མི་
འཁྲུགས་པ་ལྷ་བཅུ་གསུམ་པ། གསང་འདུས། སྨྱུང་གནས་ཉིན་བཅུ་དྲུག་
མཆོད་པ་ཉིན་བདུན། ཨ་ཁུ་ཆུང་བ་ཚང་གིས་བཙུགས་པའི་མཁའ་སྤྱོད་མའི་
སྒྲུབ་མཆོད་ཉིན་བདུན། སྨན་མཆོག་ཆེན་མོ་ཨ་ལགས་ཨོའུ་རྒྱལ་སྐུ་གོང་མས་
བཙུགས་པའི་མ་ཎི་ཉིན་བདུན། བཅུ་བའི་ལྔ་མཆོད་ཆེན་མོ་ཉིན་བདུན།
དྲུག་ཅུ་བ་གནམ་ལྕགས་ཐོག་མདའ་གཏོར་རྒྱག་དང་བཅས་པ། མགོན་པོ་
ཞལ་བཞི་པའི་བསྐང་གསོལ་ཁྲི་འདོན་སྐུ་རིམ་ལ་གདུགས་དཀར་ཁྲི་འདོན་
བཅས་ཡོད། ལཱ་མོ་སྐུ་ཕྲེང་བདུན་པས་བཅའ་ཡིག་ཆེན་མོ་གནང་ནས་མཚན་
ལ་ལེགས་ཚོགས་ལྷུན་གྲུབ་གླིང་ཞེས་གསོལ། དགོན་ས་སོགས་གཟིགས་ཏེ་
དགོན་འདེབས་ རྩིས་ཀྱི་སྐབས་སུ་བསྟན་པ་ལ་ཉམས་འགྲིབ་ཆེན་པོ་བྱུང་།
སྐུ་གསུང་ཐུགས་རྟེན་ཚང་མ་ས་ཡལ་རྡུལ་འཁུར་དུ་སོང་། ཕྱིས་སུ་སླར་གསོ་
མཛད་ཚུལ་འོག་ཏུ་འབྲི་བར་བྱའོ། །
ད་ལྟའི་དགོན་འདིའི་ལོ་རྒྱུས་མདོར་བསྟན་པ། ཐོག་མར་དམ་པ་དུ་
མས་ལུང་བསྟན་ཚུལ་ནི། པཎ་ཆེན་ཆོས་ཀྱི་ཉི་མར་སྔགས་ས་དགེ་བཤེས་པ་
གྲགས་བྱ་བས་ཁོ་རང་གིས་དགོན་པ་ཞིག་མང་སྨད་ནས་འདེབས་རྩིས་ཡོད་པས་



ཀོས་ནན་ཀ་བསྒྱུ་མཚམས་ཁང་ཕུན་ཚོགས་ཆོས་གླིང་།
· 583，
དགོན་ས་གང་ལེགས་ཞུས་པས། ཁྱོད་རང་གིས་འདིབས་མི་ཐུབ་མོད་མ་
འོངས་པ་ན་གནས་ཆུང་བསྟེན་པའི་སྐྱེས་ཆེན་ཞིག་གིས་ཆུ་བཟང་སྟབས་རྫོང་བྱ་
བར་དགོན་སྡེ་ཞིག་འདེབས་ཐུབ་གསུངས། ཕྱིས་སུ་དགེ་བཤེས་ཁོང་སྐུ་
འབུམ་དུ་སོང་ནས་གནས་ཆུང་བསྟེན། སྟག་རྫོང་སྤྱད་ནས་དགོན་པ་ཞིག་
འདེབས་རྩིས་བྱས་ཏེ་གྲྭ་པ་བཅུ་ཙམ་འདུས་ཀྱང་བཞི་ཆགས་མ་ཐུབ། གནས་
ཆུང་བསྟེན་ པའི་སྐྱེས་ ཆེན་ ཞེས་ པ་ དེ་ དམ་ པ་ འདི་ ཉིད་ཡིན་པར་ གྲགས་
སོ། ། རྡོ་མཁར་རི་བས་དངུལ་ཀོང་ཆེ་ལེགས་ཤིག་རང་གི་ཚ་བོ་ལ་བྱིན་ནས་
མ་འོངས་པ་ན་སྤོས་མདུད་རིན་པོ་ཆེས་དགོན་པ་ཞིག་འདེབས་ངེས། འདི་
དེའི་རྟེན་སྐལ་དུ་ཞོག་གསུངས་པ་རིག་པ།ནས་གསར་བརྗེའི་སྐབས་སུ་སྦེད་སྐུང་
བྱས་ཏེ་ཕྱིས་སུ་དགོན་འདིའི་འདུ་ཁང་ཆུང་བ་བཞེངས་པར་རྟེན་སྐལ་དུ་བྱིན།
དེ་ནས་ལྕགས་བྱའི་ལོར་དགོན་གསར་འདེབས་ཀྱི་དབུ་བཙུགས། ཨ་ཁུ་ཆོས་
ལྡན་ཚང་ཕེབས་ནས་ལྟོ་འཕྱེའི་ཐིག་བཏབ། དགེ་བཤེས་རིན་པོ་ཆེ་བློ་བཟང་
འཇམ་དབྱངས་བསྟན་པ་རབ་རྒྱས་ཚང་ཕེབས། ཚེ་ལྷ་རྣམ་གསུམ་སོགས་
ལུང་དུ་མ་གནང་། འབག་སྐུ་ཚང་མར་གཟུངས་གཞུག་ཕུལ། ཨ་ཁུ་ཆོས་
ལྡན་ཚང་གིས་མཁའ་སྤྱོད་མའི་དབང་དང་དཔལ་དུར་ཁྲོད་བདག་པོའི་རྗེས་
གནང་སོགས་དབང་ལུང་མང་པོ་གནང་། རང་ཅག་རྣམས་ཀྱི་མེ་ཏོག་ཕོག་
པའི་ལྷ་སྐལ་ལཱ་མོའི་ཡོངས་འཛིན་བློ་བཟང་མཁས་གྲུབ་རྒྱ་མཚོ་མཆོག་ཐེངས་
གཉིས་ལ་ཕེབས། སྔ་མར་ཐུགས་རྗེ་ཆེན་པོའི་དབང་དང་། བསྒྲུབ་བྱ་
འགའ་ལ་རབ་བྱུང་བསྒྲུབས། རབ་གནས་སོགས་གནང་། རྟེན་སྐལ་ལ་
གདིང་བ་གནང་། ཐེངས་རྗེས་མར། གདུགས་དཀར་གྱི་དབང་། གུང་
ཐང་སྐྱབས་ཁྲིད། ལམ་རིམ་ཉམས་མགུར་སོགས་དབང་ལུང་ཁྲིད་སོགས་



་584：
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས། །
གང་མང་གནང་། འདུ་ཁང་ཆེ་ཆུང་སོགས་ལ་རབ་གནས་བྱིན་ཅན་གནང་།
དགེ་བའི་བཤེས་གཉེན་བཀའ་དྲིན་ཅན་ཨ་ཁུ་བསྟན་འཛིན་ཁོང་ཐེངས་དུ་མར་
ཕེབས། གཞི་གསུམ་གྱི་ཕྱག་ལེན། ལམ་རིམ་འཇམ་དཔལ་ཞལ་ལུང་།
སྐྱབས་ཁྲིད། བསེ་བསྡུས་བཅས་ཀྱི་ཁྲིད་གནང་བ་སོགས་ཕྱག་རྗེས་གང་
ལེགས་བསྐྲུན་པས་དགོན་འདི་ལ་བཀའ་དྲིན་ཤིན་ཏུ་ཆེ། རྟེན་སྐལ་དུ་གསོ་
སྦྱོང་གི་སྟོན་པ་ལི་མ་བྱིན་ཅན་གཅིག་གནང་། ལཱ་མོ་ཚང་ཐེངས་གཉིས་
ཕེབས། འདུ་ཁང་ཆེན་མོའི་ལས་བཟོ་དང་སྡོང་བོ་སོགས་ཀྱི་བཀའ་དྲིན་
བསྐྱངས། གཡེར་གཤོང་རིན་པོ་ཆེ་ཐེངས་དུ་མར་ཕེབས། རབ་གནས་
སོགས་མཛད། པཎ་ཆེན་རིན་པོ་ཆེ་མཚོ་ལྷོར་ཕེབས་དུས། དགོན་འདིར་
རྟེན་སྐལ་དུ༧གོང་ས་སྐུ་ཕྲེང་བཅུ་བའི་ན་བཟའ་གནང་། དགོན་མགོ་ཡང་
ཁོང༧ཡོངས་འཛིན་རྡོ་རྗེ་འཆང་ལ་ཕུལ་ཡོད་སྟབས། ཐར་ཤུལ་དགོན་དང་
དགོན་འདི་གཉིས་ཁྱད་མེད་ཀྱི་ཐུགས་ཁུར་གཟིགས་སྐྱོང་དཔེ་མེད་གནང་བའི་
བཀའ་དྲིན་བླ་ན་མེད། གཙུག་ལག་ཁང་རྟེན་དང་བརྟེན་པ་བཞེངས་པའི་
སྐབས་དུ་མར་ཐུགས་བཀོད་བསམ་གྱིས་མི་ཁྱབ་པ་གནང་། སྐུ་གཞོགས་
མཁར་སྔོན་པོ་ཚང་ཐེངས་གཉིས་ལ་ཕེབས་ཏེ་རབ་གནས་མཛད། གྲྭ་པ་རེ་
ལ་ཕྲེང་བ་རེ་དང་སྒོར་འགྱེད་གནང་།
ཆོ་ག་ཆོས་སྤྱོད་ཀྱི་རིམ་པ་ནི། བཞི་བའི་སྨྱུང་ཆེན་ཉིན་བཅུ་དྲུག་
ལྔ་བའི་ནང་སྐུ་རིམ་རྣམ་གསུམ་ཁྲི་རེ། དྲུག་པའི་མཆོད་པ་ཉིན་བདུན།
དབྱར་དགག་གསོ་གསུམ། བརྒྱད་པའི་ནང་མཁའ་སྤྱོད་མའི་སྒྲུབ་མཆོད་
ཉིན་བདུན། བཅུ་བའི་ལྔ་མཆོད་ལ་ཀུན་རིག་ཉིན་བདུན། ཟླ་གཉིས་པའི་
ནང་ཁྲོས་ནག་ཉིན་བདུན། གཞན་མགོན་ཆོས་ལྷ་གསུམ་དཔལ་མགོན་ཞལ་



ཀོས་ནན་ཀ་བརྒྱུ་མཚམས་ཁང་ཕུན་ཚོགས་ཆོས་གླིང༌།
： 585.
བཞི་བའི་བསྐང་གསོ་ཁྲི་འདོན། བླ་མཆོད། སྨོན་ལམ་རྣམ་ལྔ། འོད་
དཔག་མེད་ཀྱི་སྟོང་མཆོད། རྟ་མགྲིན་ཡང་གསང་གི་གཏོར་ཟློག་ཉིན་ལྔ།
དུས་རྒྱུན་དུ་ནངས་ཚོགས་ལ་འཇིགས་བྱེད། ཆོས་སྐྱོང་སོ་སོའི་གཏོར་བསྔོས།
དྲུག་ཅུ་བ་དང༌། དགོང་ཚོགས་ལ་སྐུ་རིམ་རྣམ་གསུམ། ཞབས་བརྟན་
གསོལ་འདེབས་ཅི་རིགས་ཉིན་རེར་ཆག་མེད། མི་འཁྲུགས་པ་ལྷ་བཅུ་གསུམ་
པ་བཅས་དང་། ཆོས་འདུལ་ཁྲིམས། འདོན་རྟ་དབྱངས། ཐིག་རྡུལ་
ཚོན། རིག་གནས་སོགས་ཆ་གང་ཐད་ཡར་ལྡན་དུ་འགྲོ་བཞིན་པའི་སྒང་ཡིན།
སྐུ་གསུང་ཐུགས་རྟེན་གྱི་རིམ་པ་ནི། འདུ་ཁང་ཆེ་བ་གྱན་བཅུ་ཕྲག་
གསུམ་ཅན་གྱི་དབུས་སུ་གྲལ་མགོར་རྗེ་བླ་མ་གཙོ་བོ་ཡིན་པའི་འཁོར་དག་པ་
རྣམ་བརྒྱད་ཀྱི་གྱན་ཐང་
། ཀུན་དགའ་ར་བའི་ནང་མི་འཁྲུགས་པ། རྗེ་སྐུ།
འོད་དཔག་མེད། སྒྲོལ་མ། བྱམས་པ་སྟོང་སྐུ། སངས་རྒྱས་སྟོང་སྐུ།
སྒྲོལ་མ་སྟོང་སྐུ། གཡས་སུ་འཇིགས་བྱེད་ཀྱི་གྱན་ཐང་། འོད་དཔག་མེད་
ཞིང་ལྔ་ལྡན། སྟོན་པ་གཙོ་བོ་ལ་གནས་བརྟན་ བཅུ་དྲུག་ གིས་བསྐོར་བ།
ལྟུང་བཤགས། མགོན་པོ་ཆོས་རྒྱལ། ལྷ་མོ་སོགས་ཀྱི་གྱན་ཐང་། གཡོན་
དུ་གསང་འདུས། མཁའ་སྤྱོད་མ། ཐུགས་རྗེ་ཆེན་པོ་ཕྱག་སྟོང་སྤྱན་སྟོང་།
གདུགས་དཀར་སོགས་ཀྱི་གྱན་ཐང་། བཀའ་བསྟན་འགྱུར། རྗེ་ཡབ་སྲས་
གསུམ་གྱི་གསུང་འབུམ་ལམ་སྔགས་གཉིས་ཀ་ཚར་བརྒྱ་རེ། གཞན་སྐྱེས་ཆེན་
དུ་མའི་གསུང་འབུམ་པོ་ཏི་བརྒྱ་ཕྲག་དུ་མ་བཅས་བཞུགས། ཕྱིའི་ཁྱམས་སུ་
རྒྱལ་ཆེན་བཞི་དང་སྲིད་པའི་འཁོར་ལོ། རིགས་ལྡན་སོགས་བཞུགས། རྒྱ་
མཐོངས་ཀྱི་དབུས་སུ་སྐྱབས་འགྲོའི་ཚོགས་ཞིང་། གཡས་སུ་ཇོ་འབྲོམ་ཡབ་
སྲས་གསུམ། གཡོན་དུ་མཁན་སློབ་ཆོས་གསུམ་སོགས་ཀྱི་གྱན་ཐང་བཞུགས།



： 586.
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ཆོས་གྲྭ་ཁང་། དེའི་མཐའ་སྐོར་དུ་མ་ཎི་བྱེ་ཆེན་ཟངས་ཐུམ་ ཅན་བརྒྱས་
བསྐོར་བ། ཇ་ཁང་གྱན་བརྒྱད། འདུ་ཁང་ཆུང་བ་གྱན་དགུ། དབུས་ཀྱི་
ཀུན་དགའ་ར་བའི་ནང་དུ། སྟོན་པ་གཙོ་འཁོར་གསུམ་ལི་མ། སྨན་བླ་
བདེ་གཤེགས་ བརྒྱད། རྗེ་ ཡབ་ སྲས་ གསུམ། མགོན་ ཆོས་ ལྷ་ གསུམ།
མགོན་པོ་བྲམ་གཟུགས། རིགས་གསུམ་མགོན་པོ། ཐུགས་རྗེ་ཆེན་པོ།
འོད་དཔག་མེད། སློབ་དཔོན་པདྨ་འབྱུང་གནས་སྒྲོལ་མ་སོགས་ཀྱི་གྱན་ཐང་།
གཞན་གསུང་པོ་ཏི་བརྒྱ་ཕྲག་དུ་མ་དང་འདུ་ཁང་ཆུང་བའི་མཐར་འཁོར་ལོ་ཆོག
གསུམ་མ་བྱེ་ཆེན་ཅན་ལྔ་ བཅུ། བྱེ་ཆེན་བཅུ་ཅན་གཉིས་བཅས་ཚར་དུ་
དངར་བས་བར་མཚམས་མེད་པར་གཏམས། དམ་པ་འདི་ཉིད་ཀྱི་གཟིམ་
ཁང་མཆོད་ཁང་ རྒྱན་ བཞི། གཙོ་ སྐུ་ སྟོན་ པ་ གཙོ་འཁོར་ གསུམ་ ལི་ མ།
གནས་ཆུང་གི་གྱན་ཐང་། ཨ་ཁུ་ཚང་གི་སྐུ་གདུང་། རྗེ་ཡབ་སྲས་གསུམ།
ཨ་རོལ་ཚང་གི་དངུལ་གྱི་བུམ་པ། ཤིང་བཟའ་ཚང་གི་གསོལ་ཐག ནང་
ཆེན་གྱུན་བསུ། གཞུང་ཁང་གྱན་བཅུ་གཅིག མགོན་ཁང་གྱན་གསུམ།
མགོན་པོ་ཞལ་བཞི་བ་ཡབ་ཡུམ་ལྔ། རྟ་མགྲིན་ཡང་གསང་། ལྷ་མོ་མགོན་
པོ་ཞལ་བཞི་བའི་ཞལ་ཐང་། དུར་བདག་བཅས་དང་། ༧ཁོང་ཡོངས་
འཛིན་རིན་པོ་ཆེའི་བླ་བྲང་སྤྱན་ལྔ། གསུང་འབུམ་སྐོར་ལ། ཀུན་མཁྱེན་
གསུང་འབུམ། ཐུའུ་བཀཱན་གསུང་འབུམ། པཎ་ཆེན་རིམ་བྱོན་གྱི་གསུང་
འབུམ་སོགས་བགྲང་གིས་མི་ལང་། དགོན་པའི་བྱང་ཕྱོགས་ཀྱི་མཐའ་ན་
མཆོད་རྟེན་བརྒྱད་པ་བཞུགས། དེའི་གཟུངས་གཞུག་དང་སྐུའི་གཟུངས་
གཞུག་ལ། ལཱ་མོ་ཡོངས་འཛིན་རིན་པོ་ཆེའི་དབུ་ལོ་ཆ་ཚང་དང་ཕྱག་ཚ་ཕྱག་
དམ༔ ཤིང་བཟའ་བློ་བཟང་བསྟན་པའི་དབང་ཕྱུག་གི་ན་བཟའ་དང་དབུ་སྐྲ།



ཀོས་ནན་བན་ཤུལ་སྒར་གསར་ཕུན་ཚོགས་བཀྲ་ཤིས་ཆོས་རྫོང༌། ： 587 .
ཐར་ཤུལ་རྡོ་རྗེ་འཆང་རྗེ་བཙུན་དགེ་ལེགས་དབང་ཕྱུག་ཆོས་སྐྱོང་རྒྱ་མཚོ་དཔལ་
བཟང་པོའི་ན་བཟའ། རྒྱལ་དབང་འབྲུག་པའི་ན་བཟའ། ལཱ་མོ་བློ་གྲོས་
རྒྱ་མཚོའི་ན་བཟའ། ལཱ་མོ་བློ་བཟང་བསྟན་པའི་རྒྱལ་མཚན་དཔལ་བཟང་
པོའི་ན་བཟའ། ལཱ་མོ་སྐུ་ཕྲེང་བདུན་པའི་དབུ་ལྗོན་དང་ན་བཟའ། ཆོས་
ཀྱི་རྗེ་རིན་པོ་ཆེ་བློ་བཟང་བསྟན་པའི་དབུ་སྐྲ། རྗེ་ཞྭ་དམར་རིན་པོ་ཆེ་དགེ་
འདུན་བསྟན་འཛིན་རྒྱ་མཚོའི་ན་བཟའ་སོགས་རྟེན་བླ་ན་མེད་པའི་བྱིན་རླབས་
ཅན་མང་པོ་བཞུགས་སོ། །
བན་ཤུལ་སྐོར་གསར་ཕུན་ཚོགས་བཀྲ་ཤིས་ཆོས་རྫོང་།
བན་ཤུལ་སྒར་གསར་ཕུན་ཚོགས་བཀྲ་ཤིས་ཆོས་རྫོང་ནི། ཀོས་ནན་
རྫོང་སུམ་མདོ་ཞང་གི་ཁོངས་སུ་ཡོད་ལ། ཞང་དེའི་བྱང་ཤར་ཕྱོགས་ཀྱི་སྤྱི་ལེ་
བཅུ་དགུའི་མཚམས་ཀྱི་རི་ཁྲོད་ཅིག་ཏུ་ཆགས་ཡོད། གྲུབ་མཐའ་ནི་དགེ་
ལུགས་པ་ཡིན། སྒྲུབ་སྡེ་འདིར་སྔོན་དུས་བན་ཤུལ་སྤྱི་བ་ཟེར་ཞིང་། རབ་
བྱུང་བཅོ་ལྔ་བའི་མེ་མོ་བྱ་སྟེ་སྤྱི་ལོ1897ལོར་ཨ་ཁུ་ཆོས་ལྡན་ཟེར་བས་བཙུགས་
པར་གྲགས། ཕྱིས་སུ་སྔགས་སའི་དགེ་བཤེས་ཚང་འདི་གར་ཕེབས་ཏེ་ཡུན་
རིང་བཞུགས་ཤིང་། དེ་དུས་བོན་བརྒྱད་ཅུ་ཡོད། ལོ་རེ་བཞིན་གུར་སྒར་
བརྒྱབ་སྟེ་རྒྱུད་སྨད་པའི་ལུགས་ཀྱི་འཇིགས་བྱེད་དང་ཀུན་རིག མི་འཁྲུགས་
པ། གསང་འདུས། སྨན་བླ་ མགོན་ ཆོས་ ལྷ གསུམ་ སོགས་གསང་
སྔགས་ཀྱི་ཆོ་ག་གང་མང་གསུངས།
དགོན་པ་འདི་གསར་དུ་འདེབས་མ་ཁན་འཇམ་དབྱངས་བསྟན་འཛིན་
རྒྱ་མཚོ་ཡིན་ལ། འདི་བར་ཨ་ལགས་རྒྱ་ཐོ་ཡང་ཟེར། རབ་བྱུང་བཅོ་ལྔ་



：588་
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
བའི་ལྕགས་སྤྲེལ་སྟེ་སྤྱི་ལོ1920ལོར་བན་ཤུལ་གྲོང་དུ་ཡབ་དབང་བྷ་དང་ཡུམ་
སྙིང་མོ་གར་གཉིས་ཀྱི་སྲས་སུ་འཁྲུངས། དགུང་ལོ་བརྒྱད་ལ་སོན་སྐབས་ནོམ་
ཆི་མཁན་པོའི་དྲུང་ནས་རབ་ཏུ་བྱུང་ མཚན་འཇམ་དབྱངས་བསྟན་འཛིན་
རྒྱ་མཚོར་གསོལ། བན་ཤུལ་སྤྱི་བར་བན་དེ་བྱས། དགུང་གྲངས་བཅུ་དྲུག་
པར་བླ་བྲང་བཀྲ་ཤིས་འཁྱིལ་དུ་ཕྱིན་ཏེ་ལོ་མང་པོར་མདོ་སྔགས་ཀྱི་ཆོས་མང་དུ་
གསན། ཉེར་བཞི་བར་སླར་ཡང་ནོམ་ཆི་མཁན་པོའི་དྲུང་ནས་དགེ་སློང་གི་
སྡོམ་པ་མནོས། རབ་བྱུང་བཅུ་དྲུག་པའི་ས་ཕོ་ཁྱི་སྟེ་སྤྱི་ལོ1958ལོར་དགུང་
ལོ་སོ་བརྒྱད་པའི་སྟེང་ཕྱིར་མིང་གཞུང་དུ་ཕེབས་ཏེ་མང་རའི་ཉིན་ངོས་ཀྱི་
ནགས་སྡོང་གཞུང་དུ་སྔར་ཡོད་བན་ཤུལ་སྤྱི་བ་རྨང་གཞི་བྱས་ཏེ་དགོན་པ་
འདེབས་པའི་སྟ་གོན་བྱས་ཀྱང་དུས་ཟིང་གི་དབང་གིས་དོན་འཁྱོལ་མ་བྱུང་།
ལོ་དེར་ཁོང་ཉིད་ཀྱང་ཆོས་ལུགས་གོང་གྲས་མི་སྣའི་མིང་སྟེང་ནས་འཛིན་བཟུང་
བྱས་ཏེ་ལོ་དགུར་བཙོན་ཁང་དུ་བསྡད། རབ་བྱུང་བཅུ་དྲུག་པའི་ལྕགས་བྱ་
སྟེ་སྤྱི་ལོ1981ལོར་གོང་རིམ་སྲིད་གཞུང་གིས་ཆོག་མཆན་བཀོད་པས། ཁོང་
གིས་བན་ཤུལ་ཚོ་དྲུག་གི་གྲྭ་པ་བསྡུས་ཤིང་འདུ་ཁང་དང་གྲྭ་ཁང་བཅས་ཕུབ་སྟེ་
རི་བོ་གླང་ཆེན་འགྱིང་བའི་མདུན་གྱི་སྨན་ཆུའི་ཁ་ཞེས་པར་དགོན་པ་བཏབ།
དགེ་བའི་བཤེས་གཉེན་ཆེན་པོ་བྱམས་པ་འཕྲིན་ལས་མཆོག་ཞུས་ཏེ་ལོ་རེར་
ཐེངས་གཉིས་རེར་སྒྲ་དང་སྙན་ངག རྩིས་སོགས་ཀྱི་ཁྲིད་གནང་། རས་
བྱུང་བཅུ་བདུན་པའི་ས་མོ་སྦྲུལ་ཏེ་སྤྱི་ལོ1989ལོར་ལཱ་མོ་ཡོངས་འཛིན་རིན་པོ་
ཆེ་དགོན་པ་འདིར་ཕེབས་ཏེ་དགོན་པ་འདེབས་ས་ཧ་ཅང་བཟང་བའི་བསྟོད་
བསྔགས་ཀྱི་མེ་ཏོག་ཡང་ཡང་གཏོར་བར་མ་ཟད། དགོན་པ་ཕུལ་བར་ཡང་
ཐུགས་བརྩེ་བ་ཆེན་པོས་ཐར་ཤུལ་དགོན་དང་དགོན་པ་འདི་གཉིས་ཁྱོད་ཀྱི་



ཀོས་ནན་བན་ཤུལ་སྐོར་གསར་ཕུན་ཚོགས་བཀྲ་ཤིས་ཆོས་རྫོང་། · 589，
དགོན་པ་དང་ངའི་དགོན་པ་ཞེས་དམིགས་སུ་མེད་གསུངས་ནས་དགོན་པ་གཞི་
ག་སྐྱོང་རྒྱུ་ཞལ་བཞེས་གནང་ཞིང་ཕུན་ཚོགས་བཀྲ་ཤིས་ཆོས་རྫོང་ཞེས་པའི་
མཚན་གསོལ། དབང་ལུང་རྗེས་གསུམ་ལན་མང་གནང་། ཁོང་རིན་པོ་
ཆེས་དངོས་སུ་ཐུགས་བཀོད་གནང་སྟེ་འདུ་ཁང་རྙིང་བ་ཆུང་ཐལ་བས་སྨད་སོག་
བཛྲ་ཚང་གི་བཀའ་བསྟན་གྱི་པོ་ཏི་གཟུངས་གཞུག་ཏུ་བཞུགས་སུ་གསོལ་བའི་
བྱམས་པ་མགོན་པོ་ལོ་བརྒྱད་ཚད་ཀྱི་སྨན་སྐུ་དང་། སྲས་ཆེན་བརྒྱད་ཀྱི་སྨན་
སྐུ་སོགས་ཀྱི་ལྷ་ཁང་དུ་བཅོས་པ་དང་། འདུ་ཁང་གསར་བ་བཞེངས་པའི་ས་
ལ་བལྟས་ཤིང་རབ་གནས་མཛད། དེའི་ཁར་དཔའ་རིས་བསྟན་འཛིན་རྒྱུ་
མཚོ་ཚང་མང་གས་ ནས་དགོན་པ་འདིར་དབྱར་དགག་གསོ་གསུམ་བཙུགས་
པར་མ་ཟད་ལམ་རིམ་ཆེན་མོའི་བཤད་ལུང་སོགས་སྤྱི་ཆོས་སྒེར་ཆོས་ཀྱི་ཆར་
ཕབ། མེ་ གླང་ལོར་འཇམ་དབྱངས་བསྟན་འཛིན་རྒྱུ་མཚོ་ དགུང་ལོ་དོན་
བདུན་པར་གཤེགས། ཡོངས་འཛིན་རིན་པོ་ཆེ་སྐུ་ན་བགྲེས་པ་དང་བྱ་བའི་
ཁུར་ལྕི་བའི་རྐྱེན་གྱིས་དགོན་པ་འདིར་རྒྱུན་དུ་ཕེབས་མི་བདེ་བས་རེ་ཞིག་ཀླུ་རྩེ་
སྐུའི་ཕྲེང་བ་གསུམ་པར་ དགོན་པ་འདིར་བདག་དམ་བྱེད་དགོས་པའི་ཁུར་
བཅོལ། ཕྱི་ལོར་འདུ་ཁང་ཀ་བ་བཞི་བཅུ་ ཅན་གསར་དུ་བཞེངས། གྲྭ་
གྲངས་ལྔ་བཅུ་ལྷག་གིས་ཀུན་རིག་དང་། འཇིགས་བྱེད་སྒྲུབ་མཆོད། སྨོན་
ལམ་ ཉིན་ བཅོ་ ལྔ། བཞི་ བའི་ སྨྱུང་ གནས། དྲུག་ པའི་ དུས་ བཟང་།
དབྱར་གནས། བཅུ་བའི་ལྔ་མཆོད་སོབ།ས་གཙང་དགོན་ཆོས་སྤྱོད་ཀྱི་རིམ་པ་
ལྟར་སྒྲུབ་བཞིན་པ་ལགས་སོ། །



，590 ，
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
སྨར་ཁམས་དགོན་ཚོགས་གཉིས་འཕེལ་རྒྱས་གླིང་།
སྨར་ཁམས་དགོན་ཚོགས་གཉིས་འཕེལ་རྒྱས་གླིང་ནི། ཀོས་ནན་རྫོང་
མགོ་མང་ཞང་གི་ཤར་ལྷོའི་ཕྱོགས་སུ་སྤྱི་ལེ་བཅུ་གཉིས་ཀྱི་མཚམས་སུ་སྨར་
ཁམས་ཞེས་པའི་ས་ཆར་ཆགས་ཡོད་ལ། གྲུབ་མཐའ་ནི་དགེ་ལུགས་པ་ཡིན།
དགོན་འདི་ནི་སྤྱི་ལོ1948ལོར་གཡེར་གཤོང་ཆུང་བ་རིན་པོ་ཆེ་སྐུ་ཕྲེང་
ལྔ་བ་ངག་དབང་བློ་བཟང་བསྟན་འཛིན་རྒྱ་མཚོས་ཕྱག་འདེབས་མཛད་ཅིང་།
རྗེས་སུ་ཨ་ལགས་རྒྱབ་ཚ་དང་། ཨ་ལགས་འཇའ་མོ། སྨར་ཁམས་ཨ་ཁུ།
སྨར་ཁམས་ཚོགས་གཉིས་སོགས་བླ་གྲྭ་མང་པོའི་ཐུགས་ཁུར་དང་རྒྱབ་སྐྱོར་འོག་
སྔར་ཡོད་ཀྱི་དགོན་པ་དེ་ཅུང་རྒྱ་བསྐྱེད་དེ། འདུ་ཁང་གཅིག ནང་ཆེན་
གཉིས། གྲྭ་ཤག་ཉེར་གསུམ་བཅས་ལེགས་གྲུབ་བྱུང་ལ། གྲྭ་བཙུན་ལྔ་བཅུ་
ལྷག་འདུས། དགོན་པའི་རྒྱུ་ནོར་སྐོར་ལ། ནོར་གནག་བརྒྱ་ལྷག་དང་།
རྟ་དང་རྒོད་མ་བསྡོམས་པས་ཉེར་གསུམ་ཡོད། ཆོས་ལུགས་བསྒྱུར་བཅོས་
སྐབས་དགོན་པ་འདི་ཡང་དགོན་སྡེ་གཞན་དག་དང་འདྲ་བར་བརླག་ཉེས་
ཐེབས་ཏེ། ཐམས་ཅད་མེད་པར་བཟོས། ཆོས་ལུགས་དད་མོས་རང་
དབང་གི་ སྲིད་ཇུས་ དངོས་ སུ་ ལག་ བསྟར་ བྱས་ པ་ དང་ བསྟུན། སྤྱི་ལོ
1983ལོར་དངོས་སུ་ཆོས་སྒོ་ཕྱེས་པ་དང་། ལཱ་མོ་ཡོངས་འཛིན་བློ་བཟང་
མཁས་གྲུབ་རྒྱ་མཚོ་དང་། གཡེར་གཤོང་ཚང་། རྒྱབ་ཚ་བློ་བཟང་ལུང་
རིགས་རྒྱ་མཚོ། ལྷ་རྗེ་བདེ་ལེགས། གྲྭ་བཙུན་དགེ་འདུན་ཕུན་ཚོགས་
དང་། གསུང་རབ་བཅས་ཀྱི་བླ་མེད་ཐུགས་ཁུར་དང་རྒྱབ་སྐྱོར་འོག་སྤྱན་
དགུ་ཅན་གྱི་འདུ་ཁང་གཅིག་དང་། གྲྭ་ཤག་ཉེར་བཞི་ལེགས་གྲུབ་བྱུང་བ་



ཀོས་ནན་ཐུལ་རོལ་སྔགས་ཁང་གསང་སྔགས་བདེ་ཆེན་གླིང་།
591 ：
དང་། གྲྭ་བཙུན་བསྡོམས་པས་ཞེ་བཞི་འདུས། རྟེན་བཞེངས་ཀྱི་སྐོར་ལ།
མ་ཎི་དུང་ཕྱུར་ལྔ་བཅུ་བསྐོར་ཡོད་པ་དང་། ཟངས་སྐུ་དང་། སྨན་སྐུ།
བྲིས་སྐུ་སོགས་བསྡོམས་ པས་ བརྒྱ་ལྷག་བཞེངས་ཡོད། གསུང་གི་སྐོར་ལ།
བཀའ་འགྱུར་དང་། བསྟན་འགྱུར། རྗེ་ཡབ་སྲས་ཀྱི་གསུང་འབུམ་སོགས་
བསྡོམས་པས་པོ་ཏི་ལྔ་བརྒྱ་ལྷག་བཞུགས། དཔལ་འབྱོར་གྱི་ཡོང་ཁུངས་ལ།
ས་ཞིང་མུའུ་བརྒྱ་ལྷག་དང་། སྨན་ཁང་སོགས་ཡོད་དོ། །
ཐུལ་རོལ་སྔགས་ཁང་གསང་སྔགས་བདེ་ཆེན་གླིང་།
ཐུལ་རོལ་སྔགས་ཁང་གསང་སྔགས་བདེ་ཆེན་གླིང་ནི། ཀོས་ནན་རྫོང་
སྲིད་ནས་ནུབ་བྱང་ཕྱོགས་སུ་སྤྱི་ལེ་ཉེར་ལྔ་ཙམ་གྱིས་ཆོད་པའི་མང་ར་ཞང་ཐུལ་
རོལ་སྡེ་བར་ཆགས་ཡོད་ལ། གྲུབ་མཐའ་ནི་རྙིང་མ་ཡིན།
སྔགས་ཁང་འདི་ནི་སྔགས་འཆང་ཆེན་པོ་འཇིགས་མེད་བདེ་ཆེན་རང་
གྲོལ་གྱིས་བཏབ་པ་ཡིན་ལ། ཁོང་ནི་ཡབ་རྡོ་རྗེ་གནམ་རྒྱ་དང་ཡུམ་བྱུང་མོ་
སྐྱིད་གཉིས་ཀྱི་སྲས་སུ་མང་ཡུལ་ལྗོངས་ཁོངས་ཀྱི་ཐུལ་རོལ་དུ་འབོད་པའི་སྡེ་རུ་
འཁྲུངས།( སྤྱི་ལོ1910-1959）མཚན་ལ་པདྨ་ཞེས་བྱ་བར་བཏགས།
ཆུང་དུས་ནས་གཞུང་དྲང་ཞིང་དགེ་སེམས་ལྡན་ལ། གསར་རྙིང་གི་གྲུབ་
མཐའ་བ་གང་ལའང་རིས་སུ་མ་ཆད་པའི་གང་ཟག་ཁྱད་པར་བ་ཞིག་ཡིན་གཤིས།
སྐབས་དེར་རང་ཡུལ་གཅན་ཚ་ནས་བྱོན་པའི་ཉ་མོ་མཚམས་པ་ཚེ་རིང་སྐྱབས་
ཞེས་སྒྲུབ་པ་ལ་གཅིག་ཏུ་གཞོལ་བ་དེ་ཉིད་ཀྱི་ཞབས་རྡུལ་སྤྱི་བོར་བཀུར་ནས་
གཞུང་ཁྲིད་དང་ཉམས་ལེན་གྱི་རིམ་པ་མཐར་ཕྱིན་པ་སྦྱངས་བརྩོན་མཛད་ཅིང་
སློབ་དཔོན་གྱི་གཙོ་བོར་བཟུང་། དེ་ནས་གསར་མའི་བླ་མ་ རེབ་གོང་སྐུ་



592 · _མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས། །
གཞོགས་ཆེན་མོ་རྗེ་བཙུན་བློ་བཟང་ལུང་རྟོགས་བསྟན་པའི་རྒྱལ་མཚན། ཁྲི་
ཀའི་སྐུ་གཞོགས་ཐར་ཤུལ་རྡོ་རྗེ་འཆང་། ལཱ་མོ་ཡོངས་འཛིན་རྗེ་མཁས་གྲུབ་
རྒྱ་མཚོ། གྲུབ་དབང་ཆེན་པོ་ཨ་ཁུ་ཆེ་བ་རྗེ་འོད་ཟེར་ཚང་ལ་སོགས་པའི་
མ༼ཁས་གྲུབ་དུ་མའི་ཞབས་པད་རྟག་ཏུ་བསྟེན་ཞིང་དབང་ཁྲིད་མན་ངག་མནོས་
ཏེ་རང་རྒྱུད་གྲོལ་བར་མཛད། སྔགས་རྙིང་མའི་བླ་མའང་ཁམས་རྡོ་གྲུབ་རིག་
ལོ་རྡོ་རྗེ་འཆང་གིས་ གཙོས་གཞན་ཕན་ཁུར་དུ་བཞེས་པའི་རྗེ་ཐུབ་ པ་ཚང་།
བདག་པས་གཞན་གཅེས་པའི་རྗེ་བཙུན་ཉི་མ་རིན་པོ་ཆེ། དལ་བ་དོན་ལྡན་
དུ་མཛད་མཁས་འབའ་གཏེར་སྟོན་ཨ་ལགས་ལོ་རྒྱུ་ཚང་། མཁས་ཤིང་གྲུབ་
པ་ཆེན་པོ་ཨ་ལགས་ང་ག་ལོ་རིན་པོ་ཆེ། གཞུང་བརྒྱ་སྨྲ་བའི་དབང་པོ་མཁན་
པོ་ཆེ་བ་ཚང་། ཤེས་བྱའི་གནས་རྣམས་རྫོགས་པའི་ཨ་ལགས་རྫོང་སྔོན་ཚང་།
གསང་གསུམ་ཉམས་བཞེས་ཀྱི་རྒྱུན་དང་ལྡན་པ་ཨ་ལགས་གཉན་གྲོལ་སོགས་
བཅུ་ཕྲག་གཉིས་སུ་ཉེ་བའི་བླ་མའི་ཞབས་པད་ཡུན་རིང་བསྟེན་པར་བརྟེན།
མདོ་སྔགས་ཀྱི་གཞུང་དང་ རིག་གནས་ཆེ་ཆུང་བཅུའི་ཐད་ལ་མཁྱེན་པ་རྒྱས་
ཤིང་། དབང་ལུང་ཁྲིད་གསུམ་གྱི་གཏེར་དུ་གྱུར་པས་ཁམས་རྡོ་གྲུབ་རིས་ད་ལོ་
རིན་པོ་ཆེ་ནས་བཏགས་པའི་གསང་མཚན་ལ་འཇིགས་མེད་བདེ་ཆེན་རང་གྲོལ་
དུ་གསོལ་ ཞིང་། རིག་འཛིན་ ཚུ་ གསུམ་ གྱི་ དབང་གནང་ བ་དང་། མ་
མགོན་སྡེ་ལྔའི་ནག་ཐང་ཕྱག་ཐེལ་གྱིས་བཏབ་པ་ཞིག་གནང་བ་ད་ལྟའང་ཡོད།
ཞལ་ནས་མ་འོངས་པ་ན་གནས་འདི་ཉིད་དུ་གསང་སྔགས་ཀྱི་བསྟན་པ་དར་
ཞིང་རྒྱས་པར་འགྱུར་རོ་ཞེས་བཀའ་ལུང་བདེན་ཚིག་གི་མེ་ཏོག་གཏོར། དེ་
ནས་ལོ་ཤས་སུ། རྙིང་མའི་བླ་མ་དགུ་རོང་སྣ་ཚོགས་རང་གྲོལ་རྡོ་རྗེ་འཆང་གི་
ཞབས་རྡུལ་སྤྱི་བོར་བླངས་ཏེ་ད་བང་ལུང་མན་ངག་གི་རྒྱུན་མང་དུ་གསན་ཞིང་



ཀོས་ནན་ཐུམ་རོལ་སྔགས་ཁང་གསང་སྔགས་བདེ་ཆེན་གླིང་། ： 593.
མནོས་པས། བཀའ་ལས་འདི་ཀར་གསང་སྔགས་ཀྱི་སྒྲུབ་སྡེ་བཟང་པོ་ཞིག་
འཛུགས་དགོས་ཚུལ་དང་སྦྲགས་མ་སང་གི་འདྲ་འབག་དང་འཆམ་གོས་ཆ་ཚང་
གནང་སྟེ་འཆམ་འཛུགས་རྒྱུའི་ཞལ་བཀོད་གནང་། དེ་ནས་ཤིང་ཕོ་ཁྱི་སྟེ་
རང་ལོ་ཉེར་བཞི་བ་སྤྱི་ལོ1934ལོར་རང་ཉིད་ཀྱིས་དངོས་སུ་དབུ་མཛད་
གནང་སྟེ། རྡོ་ རྗེ་ སློབ་ དཔོན་ ལ་ ཨ་ ཁུ་ མཚམས་ པ་ མཆོག་ བཀུར་ཞིང་།
སྔགས་འཆང་ཨ་ཁུ་ལྷ་འབྲུག་དགེ་བསྐོས་མཛད་དེ། སྔགས་པ་བཅུ་ཕྲག་
གཉིས་ལྷག་གིས་བླ་མ་རིག་འཛིན་འདུས་པའི་ཆོས་ཐོག་གི་སྒོ་འཕར་དངོས་སུ་
ཕྱེ་བར་བརྟེན། ཁམས་རྡོ་གྲུབ་རིག་ལོ་མཆོག་ནས་བཏགས་པའི་མཚན་ལ་
གསང་སྔགས་བདེ་ཆེན་གླིང་ཞེས་གསོལ་ལོ། །
དེ་ནས་རྒྱལ་ཡོངས་བཅིངས་གྲོལ་བྱས་སྟེ་ཅུང་མ་འགོར་བར་ཁོང་རིན་
པོ་ཆེས་རྒྱལ་ཁབ་ཀྱི་བཀའ་དང་ལེན་བྱས་ཏེ། རབ་བྱུང་བཅུ་དྲུག་ པའི་
ལྕགས་ཕོ་སྟག་སྟེ་སྤྱི་ལོ1950ལོར་དགེ་རྒན་གྱི་བྱ་བ་གཉེར་ཏེ་སློབ་མ་མི་ཉུང་བ་
ཞིག་གསོ་སྐྱོང་མཛད། མཐར་རང་ལོ་ཞེ་དགུ་བ་རབ་བྱུང་བཅུ་དྲུག་པའི་ས་
མོ་ཕག་སྟེ་སྤྱི་ལོ1959ལོར་ཁོང་ལ་ཡང་འབངས་གྱེན་ལོག་གི་མ་ཉེས་ཁ་གཡོག་
ཐེབས་ཏེ་འཛིན་བཟུང་བྱས་པས་ཁྲི་མོན་དུ་གཤེགས་སོ། །
ཆོ་ག་ཕྱག་ལེན་དང་ཉམས་ལེན་གཙོ་བོའི་སྐོར་ནི། ཐུགས་རྗེ་ཆེན་པོ་
སྡུག་བསྔལ་ རང་ གྲོལ་ཡིན་ཞིང་། བཞི་བའི་སྒྲུབ་ཆེན་དང་བཅུ་བའི་ལྔ་
མཆོད། བོད་ལོར་སེང་གདོང་བཅས་ཆོས་ཐོག་ཆེ་བ་ལྔ་གཏན་ཆགས་སུ་
ཚུགས་ཡོད་པར་མ་ཟད། གཅན་ཚའི་ཁམས་རའི་སྐྱིད་ལེའི་སྔགས་འཆང་
དབང་དྲག་སྐྱབས་འཆམ་ གྱི་ སློབ་དཔོན་དུ་བཀུར་ཏེ་ཤིང་ཕོ་སྤྲེལ་ཏེ་སྤྱི་ལོ
1944ལོར་འཆམ་ གྱི་ ཡན་ ལག་ ཐམས་ ཅད་ ཀྱང་ རྫོགས་ པར་ རང་ སྡེ་ནས་



：594·
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ས་ལ་
་་་་་་་་་
དངོས་སུ་བཙུགས་པ་གཞིར་བཅས། སྒྲུབ་དགོན་འདིའི་དགོན་མགོ་འབའ་
གཏེར་སྟོན་ལ་ཕུལ་ཏེ་རྡོ་གྲུབ་རིག་ལོ་རྡོ་རྗེ་འཆང་ནས་ཆ་ལང་ཚད་ལྡན་ཞིག་
ཀྱང་གནང་ཞིང་། དགོན་པའི་འགྲིག་ལམ་ཐད་ལའང་བཅའ་ཡིག་སོགས་
ལྗགས་རྩོམ་གནང་ངོ༌། །
སྔགས་ཁང་འདི་བསྐྱར་འདེབས་ཀྱི་ལོ་རྒྱུས་ནི། རང་རེའི་སྡེ་འདིའི་
སྒྲུབ་གྲྭ་འདི་ཡང་སྤྱིའི་བསྟན་པ་དར་ནུབ་དང་མཚུངས་པར་རིག་གནས་གསར་
བརྗེ་སྐབས་ཉམས་དམས་སུ་སོང་ནའང་། ཏང་དང་རྒྱལ་ཁབ་ཀྱི་སྲིད་ཇུས་
བཟང་པོའི་ཉི་མ་ཡང་བསྐྱར་ཤར་བ་དང་སྦྲགས་ཆོས་སྒོ་འབྱེད་པའི་ཆོག་མཆན་
གནང་། ད་ལྟ་ཨ་ལགས་ནུས་ལུང་མཆོག་གི་ཡང་སྤྲུལ་ རང་སྡེའི་ཡབ་རྒྱུ་
གཞིས་དང་ཡུམ་གཡང་འཛིན་གཉིས་ཀྱི་སྲས་སུ་བོད་རབ་བྱུང་བཅུ་དྲུག་པའི་ཆུ་
མོ་སྦྲུལ་ཏེ་སྤྱི་ལོ1953ལོར་འཁྲུངས་པ་ཨ་ལགས་རྡོ་རྗེ་འབུམ་དང་། ཐོག་
མའི་སློབ་དཔོན་མཚམས་པ་མཆོག་གི་ཡང་སྤྲུལ་རང་སྡེའི་ཡབ་ཇོ་སྐྱབས་དང་
ཡུམ་མ་ཎི་སྐྱིད་གཉིས་ཀྱི་སྲས་སུ་བོད་རབ་བྱུང་བཅུ་དྲུག་པའི་ལྕགས་ཕོ་སྟག་སྟེ་
སྤྱི་ལོ1950ལོར་འཁྲུངས་བའི་དགེ་བསྐོས་སྔགས་འཆང་པདྨ་གནམ་རྒྱལ་བྱ་བ་
ཁོང་རྣམ་གཉིས་ཀྱིས་གསང་སྔགས་ཀྱི་བསྟན་པ་རིན་པོ་ཆེ་དར་ཞིང་རྒྱས་པའི་
ལས་མཛད་དང་བཅས་རབ་བྱུང་བཅུ་དྲུག་པའི་ཆུ་ཕོ་ཁྱི་སྟེ་སྤྱི་ལོ1982ལོར་
ཏང་གི་ཆོས་ལུགས་དད་མོས་རང་དབང་གི་སྲིད་ཇུས་ཀྱི་འོད་ཟེར་འཕྲོས་པར་
བརྟེན་ནས། ཨ་ལགས་རྡོ་རྗེ་འབུམ་ཁོང་གིས་གསར་རྙིང་གི་གྲུབ་མཐའ་གང་
ལའང་རིས་སུ་མི་ཆད་པའི་ཧོ་ཐོག་ཨ་ཁུ་རིག་འཛིན་འཇིགས་མེད་ཚང་གི་
ཞབས་རྡུལ་སྤྱི་བོར་བཀུར་ནས་བླ་མ་རིག་འཛིན་འདུས་པའི་དབང་ཁྲིད་མན་
ངག་ཡོངས་ སུ་ མནོས་ ཤིང་། ཐུགས་རྗེ་ཆེན་པོ་སྡུག་བསྔལ་ རང་ གྲོལ་ གྱི་



ཀོས་ནན་ཐུལ་རོལ་སྔགས་ཁང་གསང་སྔགས་བདེ་ཆེན་གླིང་། • 595 •
དབང་ལུང་ཁྲིད་གསུམ་སོགས་ཐོབ། གསར་མའི་བླ་མ་ལཱ་མོ་ཡོངས་འཛིན་རྗེ་
བློ་བཟང་མཁས་གྲུབ་རྒྱ་མཚོ་ཚང་དང་སྐུ་འབུམ་དགེ་བཤེས་རིན་པོ་ཆེ་བློ་
བཟང་བསྟན་པ་རབ་རྒྱས་རྡོ་རྗེ་འཆང་རྣམ་པའི་ཞབས་རྡུལ་སྤྱི་བོར་བཀུར་ན་ས་
བླ་མ་རྗེ་བཙུན་མཁའ་སྤྱོད་དབང་མོ་དང་བླ་མ་དུས་ཀྱི་འཁོར་ལོ་ལ་སོགས་པའི་
དབང་ལུང་ཀྱང་ ཐོབ་མྱོང་། གཞན་ཡང་ སྔགས་ རྙིང་མའི་བླ་ མ་ ཤང་ཁྲི་
མཁན་པོ་དཀོན་མཆོག་རིན་པོ་ཆེ་ཚང་དང་མཁས་ཤིང་གྲུབ་པའི་དབང་པོ་
མཁན་ཆེན་འཇིགས་མེད་ཕུན་ཚོགས་རིན་པོ་ཆེ་སོགས་གྲུབ་མཐའ་རིས་མེད་ཀྱི་
བླ་མའི་ཞབས་རྡུལ་སྤྱི་བོར་བཀུར་ཞིང་། སྒྲུབ་གྲྭ་འདིའི་ སྔགས་ པ་ བཅུ་
བདུན་གྱི་མགོ་ཁྲིད་ནས་བླ་མ་རིག་འཛིན་རྩ་བ་གསུམ་དང་ཐུགས་རྗེ་ཆེན་པོ་
སྡུག་བསྔལ་རང་གྲོལ། ཞི་ཁྲོ་དམ་པ་རིག་བརྒྱ། སྙིང་ཐིག་སེང་གདོང་།
བླ་མ་རྟ་ཁྱུང་འབར་བ་ལ་སོགས་པའི་དབང་ལུང་ལ་སོགས་ཐོབ་པ་ནས་བཟུང་བ་
ཡང་བསྐྱར་གྲྭ་ཚང་གི་ཆོས་སྒོ་ཕྱེ་བ་ལ་བརྟེན་རྒྱུ་ལོར་སྡུག་བསྔལ་རང་གྲོལ།
བཞི་བ་ཞི་ཁྲོའི་ཆོས་ཐོག་ དགུ་བར་སེང་གདོང་ཆོས་ཐོག བཅུ་པར་རྩ་བ་
གསུམ་གྱི་ཆོས་ཐོག་ བཅུ་གཅིག་པར་གདུགས་དཀར་མོའི་ཆོས་ཐོག་རྣམས་
ཆོས་ཀྱི་སྒྲ་དབྱངས་བར་མེད་དུ་སྒྲོག་བཞིན་པ་འདི་ལགས་སོ། །
ཆོས་འདོན་གྱི་གྲངས་དང་འདུ་ཁང་སོགས་རྟེན་བཞེངས་ཀྱི་གནས་ཚུལ་
ནི། ཚོས་འདོན་པ། བླ་མ། དབུ་མཛད། དགེ་བསྐོས། མཆོད་
གཉེར་ སོགས་ གཙོས་ སྔགས་ པ་ བཅུ་ བདུན་ འཆམ་ པ་ བཅོ་ བརྒྱད།
བསྡོམས་པས་ མི་སོ་ལྔ་ཡོད་པའི་འཆམ་གྱི་ ཡན་ ལག་ ཀྱང་སླར་གསོ་བྱས་ལ།
དགོན་པའི་སའི་རྒྱ་ཁྱོན་ལ་མུའུ་གཅིག་དང་ཕྱེད་ཀ་དེར་འདུ་ཁང་ གྱོན་ལྔ།
མ་ཎི་ཁང་གྱན་བཅུ་གསུམ། མཆོད་རྟེན་ཁང་སྤྱན་གསུམ་ ཇ་ཁང་སོགས་



：596 : མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
དང་། ནང་རྟེན་ལ་སྨན་སྐུ་བཅུ་གཅིག བྲིས་སྐུ་གྱོན་ཐང་དྲུག བཀའ་
འགྱུར་དང་བསྟན་འགྱུར་ཆ་ཚང་། གསུང་འབུམ་པོད་ཞེ་བརྒྱུད༑ མ་ཎི་
འཁོར་ལོ་ང་གཉིས། རིན་ཆེན་གཏེར་མཛོད་པོད་རེ་གསུམ་བཞུགས་པ་འདི་
དག་ཚང་མ་བླ་མ་དམ་པ་གོང་མ་རྣམས་ཀྱི་ཐུགས་བསྐྱེད་སྨོན་ལམ་དང་ཁམས་
རྡོ་གྲུབ་རིག་ལོ་རིན་པོ་ཆེའི་ཞལ་ནས་མ་འོངས་པ་ན་གནས་འདིར་གསང་
སྔགས་ཀྱི་བསྟན་པ་དར་ཞིང་རྒྱས་པར་འགྱུར་རོ་ཞེས་བཀའ་ལུང་བདེན་ཚིག་གི་
མེ་ཏོག་གཏོར་བར་མཛད་པ་བཞིན་ད་ལྟ་ཨ་ལགས་རྡོ་རྗེ་འབུམ་ཁོང་ཉིད་ཀྱི་
གདུལ་བྱའི་ཞིང་སར་གྱུར་ཅིང་ལས་བཞིའི་འཕྲིན་ལས་ཀྱི་མཛད་རྗེས་རླབས་པོ་
ཆེ་བསྟན་པ་དང་སེམས་ཅན་སྤྱི་དོན་དུ་བླ་མ་དམ་པའི་བཀའ་ལུང་བཞིན་རང་
དོན་རྒྱབ་ཏུ་བོར་ཞིང་གཞན་དོན་ཁུར་དུ་བཞེས་པའི་བསྡུ་བ་རྣམ་བཞིའི་མཛད་
རྗེས་འཇོག་དང་འཇོག་བཞིན་པ་འདི་ལགས་སོ། །
ཚ་ནག་དགོན་པད་དཀར་ཆོས་གླིང་།
ཚ་ ནག་དགོན་ པད་དཀར་ཆོས་གླིང་ངམ་ ཚ་ནག་མཚམས་ ཁང་ ནི།
ཀོས་ནན་རྫོང་མགོ་མང་ཞང་ནས་ཤར་ལྷོའི་ཕྱོགས་སུ་སྤྱི་ལེ་ཉི་ཤུའི་མཚམས་ན་
མཆོད་རྟེན་ཉིན་ཞེས་པ་ཞིག་ཡོད་པའི་སར་ཆགས་ཡོད་ལ་གྲུབ་མཐའ་ནི་དགེ་
ལུགས་པ་ཡིན།
དགོན་པ་འདི་ནི་དཔོན་ཚང་དགེ་བཤེས་དོན་གྲུབ་ཀྱིས་གཙོས་སྨྱུང་
གནས་པ་བཅོ་ལྔ་ལྷག་གི་རམ་འདེགས་ལ་བརྟེན་ནས་སྤྱི་ལོ1930ལོར་ཐོག་
མར་ཕྱག་འདེབས་མཛད་དེ། ཅུང་མ་འགོར་བར་གྱན་བཅུ་གཉིས་ཅན་གྱི་
འདུ་ཁང་དང་། རྒྱན་གསུམ་ཅན་གྱི་ཇ་ཁང་། ནང་ཆེན། གྲྭ་ཤག་བཅུ་



ཀོས་ནན་ཚ་ནས་དགོན་པད་དཀར་ཆོས་གླིང་ • 597 ，
་ ་་་་་་་་་་་་་་་་
ཐམ་པ་སོགས་ལེགས་གྲུབ་བྱུང༌། ་ ་. ་. ་་་
སྤྱི་ལོ1935ལོར་སྔགས་ སའི་དགེ་བཤེས་དཀོན་མཆོག་བསྟན་སྐྱོང་
གདན་དྲངས་ནས་བཀའ་ཆོས་གསུངས་ཤིང་། ལྷག་པར་དུ་ཐུགས་རྗེ་ཆེན་
པོའི་དབང་ལུང་རྫོགས་པར་གནང་། .. དེ་བས་དགོན་འདིའི་ལྷག་པའི་ལྷ་བདཙོ་
བོ་ཐུགས་རྗེ་ཆེན་པོ་ཡིན་ཞིང༌། དགོན་པའི་མཚན“ པད་དཀར་ཆོས་གླིང”
ཞེས་པའང་ལྷག་པའི་ལྷར་ལྟོས་ནས་དགེ་བཤེས་རིན་པོ་ཆེ་འདི་པས་བཏགས་པ་
ཡིན་ལ། ད་དུང་དགེ་བཤེས་འདི་པས་དགོན་པའི་ནང་ཁྲིམས་དང་ཚོགས་
འདོན་སྐོར་གཏན་ལ་ཕབ་ཅིང་། དད་ལྡན་ཉི་ཤུ་ལྷག་ལ་རབ་བྱུང་བསྒྲུབས།
སྤྱི་ལོ194ལོར་སྐུ་གཞོགས་བིས་ཀྱཱ་རིན་པོ་ཆེ་ཕེབས་ནས་དབང་ལུང་
མང་དུ་ གསུངས་ པར་ མ་ཟད། དད་ ལྡན་ བཅོ་ལྔ་ ལ་ རབ་བྱུང་ བསྒྲུབས།
ང་བརྒྱུད་ཡར་སྔོན་དུ་དགོན་འདིར་གྲྭ་པ་ལྔ་བཅུ་ལྷག་འདུས་པ་དང་། གྲྭ་
ཤག་ཀྱང་ཉི་ཤུ་ལྷག་ལ་འཕར། རྒྱུ་ནོར་གྱི་སྐོར་ལ། ཕྱུགས་ཟོག་ཉིས་བརྒྱ་
ལྷག་ཡོད་པ་དང་། དེའི་ནང་དུ་བཞོན་མ་སུམ་ཅུ་ཡོད། ཆོས་ལུགས་
བསྒྱུར་བཅོས་སྐབས་ཐམས་ཅད་མེད་པར་བཟོས། ཆོས་ལུགས་དད་མོས་
རང་དབང་གི་སྲིད་ཇུས་དངོས་སུ་ལག་བསྟར་བྱས་པ་དང་བསྟུན། ཚ་ནག་
དགོན་པའི་དགེ་འདུན་པ་རྣམས་དང་། སྦྱིན་བདག་རྣམས་ཀྱིས་གྲོས་བསྡུར་
བྱས་ཏེ། སྔར་གྱི་དགོན་ཤུལ་དེ་སྐྱེལ་འདྲེན་སྟབས་མི་བདེ་བ་སོགས་རྒྱུ་རྐྱེན་
དུ་མ་ལ་དམིགས་ནས། སྐྱེ་ལོངས་མདོ་རུ་གནས་སྤོར་བྱས་ཏེ། ད་ལྟ་
གནས་འདི་རུ་རིམ་བཞིན་འཛུགས་སྐྲུན་བྱེད་བཞིན་པའི་སྒང་ཡིན་ནོ། །



，598 ,，
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
བོན་བརྒྱ་ཁྱུང་སྨན་དགོན་མདོ་སྔགས་བཤད་སྒྲུབ་
. སྨིན་གྲོལ་ལྷུན་གྲུབ་གླིང་།
་ བོན་བརྒྱ་ཁྱུང་སྨན་དགོན་མདོ་སྔགས་བཤད་སྒྲུབ་སྨིན་གྲོལ་ལྷུན་གྲུབ་
གླིང་ནི། ཀོས་ནན་རྫོང་སུམ་མདོ་ཞང་གི་ཁོངས་སུ་ཡོད། གྲུབ་མཐའ་ནི་
གཡུང་དྲུང་བོན་ཡིན། ་
དགོན་འདི་ཐོག་མར་རྨང་འདིང་མཁན་ནི། བོན་བརྒྱའི་ནམ་མཁའ་
རྒྱལ་མཚན་ཡིན། ཁོང་སྤྱི་ལོ1902ལོར་བོན་བརྒྱ་རུ་སྐུ་འཁྲུངས། དགུང་
ལོ་བ་སུམ་གྱི་སྟེང་བོན་བརྒྱ་རང་ཤར་རིག་གྲོལ་རྩལ་གྱི་ཡང་སྲིད་དུ་ངོས་འཛིན་ .
བྱས། གཡུང་དྲུང་ཕུན་ཚོགས་ལས། རིག་གནས་དང༌། ལམ་སྔགས།
དབང་ལུང་ཁྲིད་གསུམ་སོགས་མང་དུ་གསན། མཁན་པོ་བཟོད་པ་རྒྱ་མཚོ་
ལས་ཤར་རྫའི་བཀའ་འབུམ་གསན༑ སྤྱི་ལོ་1937ལོར་པཎ་ཆེན་སྐུ་ཕྲེང་དགུ་
བ་བློ་བཟང་ཐུབ་བསྟན་ཆོས་ཀྱི་ཉི་མའི་ཞལ་མཇལ། རིན་པོ་ཆེས་ཐུགས་
བརྩེ་བས་བདག་རྐྱེན་གནང་སྟེ། “ མདོ་སྨད་བྱང་ཁའི་ཕྱོགས་ཀྱི་བོན་བསྟན་
བདག་སྐྱོང་བྱེད་དགོས” ཞེས་པའི་བཀའ་ཤོག་གསེར་གྱི་ཐམ་ག་ ཅན་དང་།
དངུལ་གྱི་དུང་ཐེལ་བཅས་གནང་། མདོ་སྨད་བྱང་ཕྱོགས་ཀྱི་རོང་འབྲོག་བོན་
སྡེ་རྣམས་ལ་དབང་ལུང་ཁྲིད་གསུམ་དང་། ཞི་ཁྲོ་ཐོས་གྲོལ་གྱི་སྒྲུབ་མཆོད་
གསར་འཛུགས་གནང་། གྲུབ་མཐའ་རིས་མེད་དུ་མང་འགྱེད་ཡང་ཡང་
བཏང་། ཚེ་འབར་ལྔ་དང་། མར་མེ་བྱེ་བ་གསུམ། ཚོགས་འཁོར་ས་ཡ་
གཅིག རྟེན་གསུམ་བཞེངས་པ་སོགས་སྐུ་ཚེ་གང་བོར་བཤད་སྒྲུབ་ཁོ་ནས་
དུས་འདའ་བར་བྱས། སྤྱི་ལོ1958ལོའི་ཟླ་གསུམ་པའི་ཚེས་བརྒྱད་ཉིན་ཤོག་
དཀར་སྟེང་ལ་ས་དབྱིབས་དང་། འདུ་ཁང་། གྲྭ་ཤག་སོགས་ཀྱི་དཔེ་རིས་



ཀོས་ན་ན་བོན་བརྒྱ་ཁྱུང་སྨན་དགོན་མདོ་སྔགས་བཤད་སྒྲུབ་གླིང་་ 599 ་
བྲིས་ནས། གཤམ་དུ་མདོ་སྔགས་བཤད་སྒྲུབ་སྨིན་གྲོལ་ལྷུན་གྲུབ་གླིང་ཞེས་
པའི་དགོན་པའི་མཚན་ཡང་བཀོད། སྤྱི་ལོ1959ལོར་སྐུ་གཤེགས།
ད་ལྟའི་དགོན་པ་འདི་འདེབས་པ་པོ་ནི། གཡུང་དྲུང་ལྷུན་གྲུབ་ཡིན་
ལ། ཁོང་སྤྱི་ལོ1937ལོར་སྐུ་འཁྲུངས་ཤིང་། དགུང་ལོ་ལྔ་བར་རྟོགས་
ལྡན་བསོད་ནམས་ཕུན་ཚོགས་ཀྱི་ཡང་སྲིད་ལྔ་བར་ངོས་འཛིན་བྱས། གཞོན་
དུས་ནས་བཟུང་རང་གི་ཁུ་བོ་ནམ་མཁའ་རྒྱལ་མཚན་གྱི་མདུན་དུ་འབྲི་ཀློག་
ནས་བཟུང་དབང་ལུང་ཁྲིད་གསུམ་གྱི་མན་ངག་རྫོགས་པར་གསན། སྤྱི་ལོ
1981ལོར་རྔ་བ་རྟོགས་ལྡན་དགོན་དུ་སོང་ནས་ཡོངས་འཛིན་བཟོད་པ་རིན་
པོ་ཆེའི་མདུན་ནས་ དྲང་སྲོང་ཆིག་རྫོགས་ཀྱི་སྡོམ་པ་བླངས། མདོ་ སྔགས་
རྫོགས་ གསུམ་ དང་། ཤར་ ཛཀེ་ བཀའ་ འབུམ་ ཆ་ ཚང་ གི་ ལུང་ གསན།
1982ལོར་ རེབ་ གོང་ བོན་ བརྒྱ་ དགོན་ པ་ བསྐུར་ བཞེངས་ ལ་ སོང་ ནས།
མ་ཁན་རབས་དང་པོ་དང་ ཁྲི་ རབས་ ཐོག་ མའི་འགན་ལོ་ གསུམ་ལ་འཁུར།
སྐབས་དེར་བོན་བརྒྱ་དཔོན་པོ་ཤ་བོ་སྐར་འབུམ་གྱིས་གཙོས་བོན་བརྒྱ་སྡེ་བའི་
རྒན་གཞོན་ཚང་མས་ཕྱིར་ལོག་ དགོས་ པའི་རེ་བ་ནན་ཞུས་ལྟར་ཕྱིར་ལོག
1980ལོ་ནས་བཟུང་ཁྱུང་སྨན་དགོན་ཆགས་སའི་ས་འདིར་སྦྲ་གུར་དང་ཁང་
བ་འགའ་རེ་ཕུབ་ནས་མཚམས་ཐོག་ལྟ་བུར་བྱས་ནས་བསྡད།
1989ལོར་སྤྱི་བ་ གསུམ་ གྱིས་ ཡང་ ཡང་ གྲོས་བྱས་ ཏེ་ དགོན་ པ་ཞིག་
འདེབས་དགོས་པར་ཞུ་བ་ཡང་ཡང་བྱས། 1990ལོར་བོན་བརྒྱ་སྡེ་དྲུག་གི་
མང་ཚོགས་ཀྱི་རེ་འདུན་དང་། རང་གི་ཁུ་བོ་ནམ་མཁའ་རྒྱལ་ མཚན་གྱི་
ཐུགས་སྨོན་ལྟར་དགོན་པ་འདེབས་རྒྱུ་ཐག་བཅད། 1994ལོར་རིམ་པ་གོང་
མས་དངོས་སུ་ཆོག་མཆན་གནང་སྟེ་ཆོས་སྒོ་ཕྱེས།



· 600 ་
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས། །
འཛུགས་བསྐྲུན་གྱི་སྐོར་ལ། ཀ་རིང་བཞི་ཅན་གྱི་མཆོད་ཁང་གཅིག
གྲྭ་ཤག་འགའ་ཤས་སོགས་ཡོད།
རྟེན་བཞེངས་ཀྱི་སྐོར་ལ། གཤེན་སྟོན་སྐུ་གདུང་ནང་རྟེན་ ཅན་གྱི་
དངུལ་གྱི་མཆོད་རྟེན་གཅིག བླ་རབས་རིམ་བྱོན་གྱི་སྐུ་གདུང་ནང་རྟེན་ཅན་
གསེར་ཟངས་ལས་གྲུབ་པའི་མཆོད་རྟེན་བརྒྱད། རྒྱུ་ཤིང་ལས་གྲུབ་པའི་འདྲ་
སྐུ་མི་ཚད་ལོངས་པ་བདུན། རྒྱུན་ཐང་ཆེ་ཆུང་བཞི་བཅུ་ལྷག་ པཎ་ཆེན་
རིན་པོ་ཆེའི་སྐུ་འདྲ་ཆེ་ཆུང་སུམ་ཅུ། སྟོང་སྐུ་གསུམ། རྟེན་རྙིང་གསུམ་
དང་མཆོད་ཆ་འགའ་རེ། ཚེ་འབར་གསུམ་དང་མཆོད་ཀོང་བརྒྱ་ཕྲག་འགའ་
བཅས་ཡོད།
གསུང་གི་རྟེན་ལ། བཀའ་འགྱུར་ཚར་ལྔ། བསྟན་འགྱུར་ཚར་
གཅིག གསུང་འབུམ་གྱི་སྐོར་ལ་པོ་ཏི་ལྔ་བརྒྱ་ལྷག་ཡོད།
ཆོ་ག་ཕྱག་ལེན་ནི། རྒྱ་ལོའི་སྨོན་ལམ་དང་། གཉིས་པའི་སྦྱིན་སྲེག
གསུམ་ པ་ དང༌ དགུ་ བའི་ བསྐང་ ཆེན། བཞི་ བའི་ བླ་ སྒྲུབ་ དུས་ མཆོད།
བརྒྱུད་པའི་ཞི་ཁྲོ། ལྔ་བ་དང་བཅུ་བའི་ཡི་དམ་གྱི་སྒྲུབ་པ། ཟླ་བ་ཡར་ངོ་
མར་ངོའི་གསོ་སྦྱོང་། ཉིན་རེའི་ཁྲུས་ཆོག ནངས་ཚོགས་དགོང་ཚོགས་
ཆག་མེད་བཅས་ཡིན།
སྤྱི་ཚོགས་འཕེལ་རྒྱས་ཀྱི་འགྲོས་དང་བསྟུན་ནས་དམངས་གཙོ་དོ་དམ་
ཨུ་ཡོན་ལྷན་ཚོགས་བཙུགས་ཡོད་པར་མ་ཟད། དགོན་པའི་བྱ་བ་ཆེ་ཆུང་
ཐམས་ཅད་དམངས་གཙོ་དོ་དམ་ལྷན་ཚོགས་ཀྱིས་ཁུར་ལེན་བྱས་ཤིང་། ད་
ལྟ་དགོན་པ་འདི་ཉིད་སྤྱི་ཚོགས་གསར་པའི་ཁྱད་ཆོས་དང་ལྡན་པའི་སྒོ་ནས་
འཕེལ་རྒྱས་སུ་འགྲོ་བཞིན་ཡོད་དོ། །



ཞིན་ཧེ་རྫོང་གི་གནས་ཚུལ་མདོར་བསྡུས། །
， 601 •
ཞིན་ཧེ་རྫོང་གི་སྐོར།
ཞིན་ཧེ་རྫོང་གི་གནས་ཚུལ་མདོར་བསྡུས།
ཞིན་ཧེ་རྫོང་ནི་མཚོ་ལྷོ་བོད་རིགས་རང་སྐྱོང་ཁུལ་གྱི་ནུབ་ལྷོའི་ཕྱོགས་སུ་
ཆགས་ཡོད་ཅིང་། ཤར་ཕྱོགས་ཐུན་ཏེ་རྫོང་དང་ཀོས་ནན་རྫོང་གཉིས་ལ་
འབྲེལ་བ་དང་། ལྷོ་ཕྱོགས་མགོ་ལོག་རྨ་ཆེན་རྫོང་ལ་འབྲེལ་ཞིང་ནུབ་ཕྱོགས་
མགོ་ལོག་རྨ་སྟོད་དང་མཚོ་ནུབ་ཏུའུ་ལན་རྫོང་དང་འབྲེལ་བ། བྱང་ཕྱོགས་
གུང་ཧོ་རྫོང་དང་འབྲེལ། རྫོང་སྲིད་གཞུང་ནི་རྩི་གོར་ཐང་ཞེས་པའི་སར་
ཆགས་ཡོད་ ཅིང་སྤྱི་ལོ 1953ལོར་མཚོ་ལྷོ་ཁུལ་ གྱི་ཁོངས་གཏོགས་རྫོང་དུ་
བསྒྱུར། རྫོང་ཡོངས་སུ་གསེར་ཐང་ཕྱུགས་རྭ་དང་ཧོད་ཁ། སེང་ལྡེང་།
ཆུ་ སྔོན། འབྲོང་མཐིལ། གནམ་ ཐང་། ཏ་ཧོ་པ། ལུང་བཟང་།
བུན་ཆོན་བཅས་ཞང་བརྒྱད་ཡོད་ཅིང་། སའི་རྒྱ་ཁྱོན་ལ་སྤྱི་ལེ་གྲུ་བཞི་མ་ཚིག་
ཁྲི་ཉིས་སྟོང་ལྷག་ཡོད། དེར་རང་བྱུང་ནགས་ཚལ་ཆེན་པོ་དང་། གསེར་
དངུལ་རྡོ་སོལ་སོགས་གཏེར་རིགས་སྣ་ཚོགས་ཡོད་པར་མ་ཟད། རང་དགར་
རྒྱུ་བའི་རི་སྐྱེས་སྲོག་ཆགས་ ཏེ། འབྲོང་དང་ཤ་བ། རྒོ། རྣ། སླ།
རྐྱང་སོགས་ཁྱུ་དང་ཁྱུ་བྱས་ནས་རྒྱུ་ཞིང་། སྟག གཟིག དོམ་དྲེད་



，602： མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
སོགས་གཅན་གཟན་གྱི་རིགས་ཀྱང་མང་དུ་མཆིས། ཡུལ་གྲུ་ཆེན་པོ་འདིར་
འཚོ་གནས་བྱེད་པའི་བོད་རིགས་དང་། རྒྱ་རིགས་གཙོས་མི་གྲངས་བསྡོམས་
པས་ལྔ་ཁྲི་བཞི་སྟོང་ལྷག་ཡོད་པ་དེའི་ནང་བོད་རིགས་ཀྱིས་སྤྱིའི་མི་གྲངས་ཀྱི་
བརྒྱ་ཆའི་དོན་བཞི་དང་གྲངས་ཆུང་དྲུག་དྲུག་ཟིན་པ་དང་དེ་ལས་མང་ཆེ་ཤོས་
ནི་ཕྱུགས་ལས་གཉེར་མཁན་ཡིན། ཡུལ་གྲུ་འདི་ནི་རི་མཐོ་ཞིང་ཐང་ཡངས་
པ། ཆུ་གཙང་བ་སོགས་ཀྱི་ཁྱད་ཆོས་ལྡན་པའི་མཐོ་སྒང་གི་གནས་མཆོག་
ཤིན་ཏུ་ཉམས་དགའ་བ་ཞིག་ཡིན་ཞིང་། ས་འདིར་གནའ་སྔ་མོའི་ཆེན་པོ་
ཧོར་གྱི་རྒྱལ་ རབས་ཀྱི་དུས་ནས་ བཟུང་ སྟེ་མཁས་གྲུབ་དུ་མས་ཞབས་ ཀྱིས་
བཅགས་ཤིང་བྱིན་གྱིས་བརླབས་པའི་གནས་འགངས་ཆེན་མང་པོ་ཡོད་ལ།
ད་ཡོད་ཀྱི་དགོན་སྡེ་མང་ཤོས་ཤིག་ནི་ཆིན་རྒྱལ་རབས་དང་མིན་གོའི་དུས་སུ་
ཕྱག་འདེབས་མཛད་པ་ཡིན། སྤྱི་ལོ་1958ལོའི་ཡར་སྔོན་དུ་རྫོང་ཡོངས་སུ་
ནང་བསྟན་དགོན་སྡེ་བཅུ་གསུམ་ཡོད་པ་དང་། དེའི་ནང་དགེ་ལུགས་པའི་
དགོན་སྡེ་བཅུ་ཡོད་པ་ སྟེ། དེ་དག་ནི་སེང་ལྡེང་གི་སྤྲེལ་རྫོང་དགོན་དང་།
ཆུ་ཚན(བུན་ཆོན)གྱི་དྷི་ཚ་དང་དུས་འཁོར་དགོན། ལུང་བཟང་གི་ཁྲི་སྟེང་
དགོན། འབྲོང་ མཐིལ་ གྱི་ སྔགས་ ས་ དགོན་ དང་། རྒྱ་ བཟའ་ དགོན།
བཀྲ་ཤིས་ཆོས་སྒང་དགོན། ཆུ་སྔོན་གྱི་ཐར་སྟོང་དགོན། ཐང་ནག་གི་ས་
སྣ་དགོན། ཧོད་ཁའི་ཨ་ཚོགས་དགོན་བཅས་ཡིན་ལ། རྙིང་མའི་དགོན་པ་
གཉིས་ཏེ། སེང་ལྡེང་གི་སེང་ལྡེང་དགོན་དང་། ཧོད་པའི་ གཡུ་ལུང་
དགོན་གཉིས། བཀའ་བརྒྱུད་པའི་དགོན་པ་གཅིག་སྟེ། ཆུ་ཚན་གྱི་རྟོགས་
ལྡན་དགོན་བཅས་བསྡོམས་པས་དགོན་པ་བཅུ་གསུམ་མོ། ། ཞིན་ཧེ་རྫོང་
འཐབ་ཕྱོགས་གཅིག་སྒྲིལ་པུའུ་ཡིས་བསྡོམས་རྩིས་བྱས་པ་ལྟར་ན་ང་བརྒྱུད་ཡར་



ཞིན་ཧེ་བག་དཀར་སྤྲེལ་རྫོང་ཐོས་བསམ་ཡོན་ཏན་དར་རྒྱས་གླིང་། : 603. •
སྔོན་དུ་དགེ་འདུན་པ་ཆིག་སྟོང་བཞི་བརྒྱ་སུམ་ཅུ་བཞུགས་ཤིང༌། དེའི་ནང་
བླ་སྤྲུལ་ང་བརྒྱད་བཞུགས། སྤྱི་ལོ1958ལོའི་རྗེས་དགོན་པ་མང་པོར་གནོད་
སྐྱོན་ཚབས་ཆེན་ཐེབས་ནས་ཉམས་པར་གྱུར། སྤྱི་ལོ1980ལོ་ནས་བཟུང་
དད་ལྡན་སེར་སྐྱ་ཡོངས་ཀྱི་རེ་འདུན་ལྟར་སེང་ལྡེང་དགོན་མ་གཏོགས་སྔོན་གྱི་
དགོན་པ་བཅུ་གཉིས་སླར་གསོས་པ་དང་། ཆུ་ཚན་གྱི་ཁོངས་སུ་པདྨ་མདོ་
སྔགས་གླིང་ཞེས་པའི་རྙིང་མའི་དགོན་འདི་གསར་དུ་ཕྱག་འདེབས་གནང་བས་
ད་ལྟ་ཡང་སྔར་བཞིན་དགོན་སྡེ་བཅུ་གསུམ་ཡོད་པ་སྟེ། སོ་སོར་དགེ་ལུགས་
པའི་དགོན་པ་བཅུ་དང་། རྙིང་མའི་དགོན་པ་གཉིས། བཀའ་བརྒྱུད་པའི་
དགོན་པ་གཅིག་བཅས་དང་། ད་ཡོད་དགེ་འདུན་པ་དྲུག་བརྒྱ་དྲུག་ཅུ་ལྷག་
དང་། བླ་ སྤྲུལ་ བཅུ་བཞི་ བཞུགས་ ཤིང་། ཁོ་ཚོ་ཚང་མས་ད་ལྟ་ཐུགས་
མཐུན་ཁྲིམས་སྲུང་གི་ངང་ནས་བསྟན་འགྲོའི་དོན་ལེགས་པར་སྒྲུབ་བཞིན་པའི་
སྐབས་ལགས་སོ། །
བྲག་དཀར་སྤྲེལ་རྫོང་ཐོས་བསམ་ཡོན་
ཏན་དར་རྒྱས་གླིང་།
ཆོས་སྡེ་ཆེན་པོ་བྲག་དཀར་སྤྲེལ་རྫོང་ཐོས་བསམ་ཡོན་ཏན་དར་རྒྱས་
གླིང་ཞེས་གྲགས་པ་འདི་ཉིད། ཞིན་ཧེ་རྫོང་སེང་ལྡེང་ཞང་ནས་ནུབ་ཕྱོགས་
སུ་སྤྱི་ལེ་བཅོ་བརྒྱུད་འདས་པའི་མཚམས་ཏེ། བྲག་དཀར་སྤྲེལ་རྫོང་ཞེས་
གྲགས་སྙན་བགངས་ཅན་བོད་ན་མཐོ་བའི་གནས་རི་གླང་དཀར་ལྟ་བུའི་མདུན་དུ་
ཆགས་ཡོད་ཅིང་། གནས་མཆོག་འདི་ནི་ཡུལ་མདོ་སྨད་ཀྱི་རྫོང་ཆེན་བཞི་སྟེ།
ཨན་ཆུང་གནམ་རྫོང་། ཕུ་ལ་ཡང་རྫོང་། ཤ་བ་རི་རྫོང་། བྲག་དཀར་



• 604，་ ,་ མཚོ་ལྷོ་ཁུལ་གྱི་དགོན་སྡེ་ཁབ་དེ་ལོ་རྒྱུས་སྙིང་བསྡུས། །
སྤྲེལ་རྫོང་ཞེས་ཡོངས་སུ་གྲགས་པའི་ཡ་གྱལ་ཡིན། གནས་འདིར་སློབ་དཔོན་
པདྨ་འབྱུང་གནས་ཀྱི་སྒྲུབ་ཕུག་དང་ ་ ངོ་མཚར་བའི་ས་གནས་ཁང་། བྲག་
ངོས་སུ་རང་བྱོན་གྱི་སྐུ་དང་ཞིང་བཀོད་སྣ་ཚོགས། ཕྱག་ཞབས་ཀྱི་ཤུལ་རྗེས་
རང་བྱོན་བྱིན་ཅན་མང་དུ་མཐོང་རྒྱུ་ཡོད། ངག་རྒྱུན་ལ། ་ སློབ་དཔོན་
པདྨ་འབྱུང་གནས་མཚོ་ཁྲི་ཤོར་རྒྱལ་ མོར་ཕེབས་ཏེ། འདྲེ་སྲིན་དམ་ ལོ་
བཏགས་པའི་ཚེ། འདྲེ་སྲིན་བདུན་བྲོས་ནས་སྤྲེལ་རྫོང་བྲག་ལ་གནས་པ་སློབ་
དཔོན་འདུལ་བར་ཕེབས་ཤིང་། རྡོ་རྗེ་ཕུག་པར་མཚམས་ལ་བཞུགས་སྐབས་
སྲིན་པོ་རྣམས་ཀྱིས་སྒྲུབ་ཕུག་གི་ སྒོ་ཕ་བོང་གིས་བཅད་པའི་དུས་སློབ་དཔོན་
གྱིས་ཕྱག་གི་རྡོ་རྗེ་ནམ་མཁར་འཕངས་ཤིང་། སྒྲུབ་ཕུག་ནས་རྫུ་འཕྲུལ་གྱིས་
སྟེང་ཕྱོགས་ནམ་མཁར་བྱོན་མ་ཐག་རྡོ་རྗེ་དྲག་ཆར་ཕབ་པས་འདྲེ་སྲིན་རྣམས་
བཏུལ་བའི་ངག་རྒྱུན་དང་གནས་མ་ཉམས་པ་ད་ལྟའི་བར་མཐོང་ཐོས་སུ་ཡོད།
གནས་རི་འདིར་རྒྱང་རིང་ནས་བལྟས་ཚེ་གླང་ཆེན་དཀར་པོ་ཞིག་དང་འདྲ་བར་
ཡུལ་གྲུ་དེའི་རྒྱན་དུ་གྱུར་འདུག་པས་སྔོན་བྱོན་མཁས་དབང་དུ་མས་བསྔགས་
བརྗོད་ཀྱི་མེ་ཏོག་གཏོར་མྱོང་ཞིང་། དད་ལྡན་གྲུབ་ཆེན་མང་པོས་སྒྲུབ་པ་
མཛད་མྱོང་སྟབས་གནས་རི་འགངས་ཆེན་ཞིག་ཏུ་གྲགས་སོ། །
ངག་རྒྱུན་ལྟར་ན། གནས་འདིར་བསྟན་པ་སྔ་དར་གྱི་དུས་སུ་འབྲི་
གོང་འཇིག་ རྟེན་ མགོན་ པོ་ དང༌། མ་ ཅིག་ ལབ་ ཀྱི་ སྒྲོལ་ མ་ སོགས་ དང་།
བསྟན་པ་ཕྱི་དར་སྐབས་ས་པཎ་ཀུན་དགའ་རྒྱལ་ མཚན། རྗེ་ཙོང་ ཁ་པ།
ཤར་སྐལ་ལྡན་རྒྱ་མཚོ། རྗེ་གསེར་ཁང་པ། ཞབས་དཀར་ཚོགས་དྲུག་རང་
གྲོལ། སྐྱབས་མགོན་བློ་བཟང་ལུང་རིགས་རྒྱ་མཚོ་སོགས་གྲུབ་མཐའ་རིས་
མེད་ཀྱི་མཁས་གྲུབ་མང་པོས་ཞབས་ཀྱིས་བཅགས་ཤིང་བྱིན་གྱིས་བརླབས་པར་



ཞིན་ཧེ་ཕྲུག་དཀར་སྤྲེལ་རྫོང་ཐོས་བསམ་ཡོན་ཏན་དཔཉྩས་གླིང་། : 605 ;
གྲགས། ཆོས་སྡེ་ཆེན་པོ་འདི་ནི་ཐོག་མར་ཨ་རོལ་སྐུ་ཕྲེང་གསུམ་པ་རྗེ་བཙུན་
བློ་བཟང་ལུང་རྟོགས་བསྟན་པའི་རྒྱལ་མཚན(སྤྱི་ལོ1888-1959)མཆོག་
གིས་རབ་བྱུང་བཅོ་ལྔ་བའི་ལྕགས་བྱ་སྟེ་སྤྱི་ལོ1927ལོར། ཁོང་གི་སྐུ་གོང་
མའི་ལུང་བསྟན་ལྟར་ཕྱག་འདེབས་མཛད། དམ་པ་འདིའི་སྐུ་ཕྲེང་དང་པོ་ཨ་
རོལ་གྲགས་པ་རྒྱ་མཚོ་དཔལ་བཟང་པོ་དང་། གཉིས་པ་སྐྱབས་རྗེ་བློ་བཟང་
ལུང་རིགས་རྒྱ་མཚོ(སྤྱི་ལོ1808--1886)ཡིན། ཆོས་ སྡེ་འདི་ཕྱོགས་
འདེབས་མཛད་མཁན་ཨ་རོལ་སྐུ་ཕྲེང་གསུམ་པ་རྗེ་བཙུན་བློ་བཟང་ལུང་རྟོགས་
བསྟན་པའི་རྒྱལ་མཚན་འདི་ཉིད་གང་དུ་འཁྲུངས་པའི་ཡུལ་ནི་མདོ་སྨད་རེབ་
གོང་གསེར་མོ་ལྗོངས་ཞེས་གྲགས་པའི་ཆ་ཤས་དགེ་བཅུ་གཡང་དུ་འཁྱིལ་བའི་
ཡུལ་གྲུ་ཨ་བུར་ཐེ་བུ་ཞེས་པར་མགར་གྱི་རིགས་སུ་མཆེད་པར་གྲགས་པའི་ཡབ་
དགེ་འདུན་བསོད་ནམས་དང༌། ་ཡུམ་སྒྲོལ་མ་སྐྱིད་གཉིས་ཀྱི་སྲས་སུ་རབ་
བྱུང་བཅོ་ལྔ་པའི་ས་བྱི་སྟེ་སྤྱི་ལོ1888ལོར་སྐུ་བལྟམས། དགུང་ལོ་བདུན་གྱི་
སྟེངང་སྐྱབས་མགོན་བློ་བཟང་སྐལ་ལྡན་བསྟན་པའི་རྒྱལ་མཚན་མཆོག་གི་སྤྱན་
སྔར། རབ་བྱུང་དང་དགེ་ཚུལ་གྱི་སྡོམ་པ་བཞེས་ཏེ་བློ་བཟང་ལུང་རྟོགས་
བསྟན་པའི་རྒྱལ་མཚན་ཞེས་མཚན་གསོལ། དེ་ནས་རོང་བོ་དགོན་ཆེན་གྱི་
ཆོས་གྲྭར་ཞུགས་ཤིང་། དགུང་གྲངས་ཉེར་བརྒྱད་ཀྱི་བར་དུ་རྗེ་བཙུན་བློ་
བཟང་སྐལ་ལྡན་བསྟན་པའི་རྒྱལ་མཚན་དང༌། ཞྭ་དམར་པཎྜི་ཏ་དགེ་འདུན་
བསྟན་འཛིན་རྒྱ་མཚོ། རྗེ་འཇིགས་མེད་བསམ་གཏན། ཀིརྟི་བློ་བཟང་
འཕྲིན་ལས། འཇམ་དབྱངས་ཐུབ་བསྟན་རྒྱ་མཚོ་སོགས་ཀྱི་ཞབས་ལ་བསྟེན་
ནས་གཞུང་ཆེན་བཀའ་པོད་ལྔ་སོགས་པ་ཞུང་རིག་གནས་ཐམས་ཅད་ལ་གསན་
སྦྱངས་ལེགས་པར་མཛད་པས་མཁས་པར་གྱུར། རེ་ཞིག་སྐྱབས་མགོན་དྲུག་



： 606 ་ མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
པ་དགོངས་པ་ཆོས་དབྱིངས་སུ་བསྡུས་པས། སེར་སྐྱ་ཡོངས་ཀྱི་འདུན་པ་ལྟར་
ཁོང་རྒྱལ་ཚབ་ཏུ་བཞུགས་ཏེ། སྐྱབས་མགོན་སྐུ་ཕྲེང་བདུན་པ་གདན་སར་
ཕེབས་པའི་བར་དགོན་ཆེན་གཙོ་བྱས་སྒྲུབ་སྡེ་དང་། ལྷ་འབངས་ཡོངས་ཀྱི་
ཆོས་སྲིད་ཀྱི་བྱ་བ་སྤྱིའི་འགན་བཞེས། རབ་བྱུང་བཅོ་ལྔ་བའི་ལྕགས་བྱ་སྟེ་སྤྱི་
ལོ1921ལོར་ཁོང་གིས་གཙོ་མཛད་དེ། བཤེས་གཉེན་དམ་པ་བཅུ་ཕྲག་ལྷག་
འཁོར་དང་བཅས་རྐང་ཚ་དང་འབའ་གཞུང་བརྒྱུད་དེ་སེང་ལྡེང་དུ་ ཕེབས།
དེར་ཡག་མོ་དཔོན་ཞེས་སྔགས་འཆང་གྲགས་ཅན་ཞིག་ཡོད་པ་དེས་རྗེ་ཉིད་ཀྱི་
ཞལ་མཇལ་བ་ཙམ་གྱིས་དད་པ་སྐྱེས་ཏེ། མཐའ་འཁོབ་ཀྱི་ཡུལ་གྲུ་འདིར་
ཐུབ་བསྟན་དར་ཞིང་རྒྱས་པའི་སྐྱབས་འཇུག་ནན་ཞུས་དང་འབྲེལ་ཁོ་རང་གིས་
གྲྭ་བཙུན་བཅུ་གསུམ་འདུས་པའི་དགེ་འདུན་གྱི་སྡེ་ཞིག་བཙུགས་ཡོད་པ་སྐྱབས་
རྗེ་ཉིད་ལ་ཕུལ་བར་ཁོང་གིས་ཐུགས་མཉེས་པ་ཆེན་པོས་བདག་གིར་བཞེས་ཏེ།
རྗེའི་ཞལ་ནས་ད་ནི་རྟེན་འབྲེལ་འགྲིགས་སོང་། ཁྱེད་ཀྱིས་ཕུལ་བའི་གྲྭ་རྒྱུན་
གྱིས་གཞི་བྱས་ཏེ་བྲག་དཀར་སྤྲེལ་རྫོང་དུ་དགོན་པ་འདེབས་པར་ངེད་སྐུ་གོང་
མའི་ལུང་བསྟན་ཡོད་ཚུལ་གྱི་ཕེབས་སྒོ་ཞིབ་པར་བསྩལ། ལོ་དེའི་དབྱར་དུས་
ཁོང་ཉིད་དགོན་གནས་འཚོལ་བར་བྱོན་ཏེ། ངོ་མཚར་བའི་ལྟས་མང་པོ་དང་
བཅས་དགོན་གནས་ཐོག་མར་རྙེད་པ་དང་། གནས་དེར་ཟླ་ཤས་ལ་བཞུགས་
ནས་ཐོག་མར་རྗེ་ཉིད་ཀྱི་གཟིམ་ཁང་དང་། གྲྭ་ཤག་བཅོ་བརྒྱད་ཙམ་ལེགས་
པར་གྲུབ་སྟེ་གཞི་བཟུང་ཞིང༌། འདུ་ཁང་གྱན་ལྔ་ཙམ་གསར་བཞེངས་ཀྱི་
འགོ་ཚུགས། དེ་ནས་ཨ་ཚོགས་དང་ཤ་བྲང་གི་སྟོང་དཔོན་དང་། སྤྱི་ཁྱབ་
སྟོང་དཔོན་ཆེན་མོ་རྐང་ཚའི་དཔལ་བཟང་སོགས་ཀྱི་རྒྱབ་སྐྱོར་འོག་ལྕགས་བྱ་སྟེ་
སྤྱི་ལོ1921ལོར་འཇམ་དབྱངས་ལྷ་ཁང་དང་འདུ་ཁང་ཆུང་བ་གཉིས་ཡོངས་



ཞིན་ཧེ་བྲག་དཀར་སྤྲེལ་རྫོང་ཐོས་བསམ་ཡོན་ཏན་དར་རྒྱས་གླིང་། ： 607 .
སུ་གྲུབ། དགེ་འདུན་པའི་ཞལ་གྲངས་ཀྱང་རིམ་གྱིས་འཕེལ་ཏེ་དགེ་སློང་བརྒྱ་
ཕྲག་དུ་མ་ཞིག་གདན་འཛོམས། ལྕགས་ཡོས་ཏེ་སྤྱི་ལོ1951ལོར་སྐྱབས་རྗེ་
ཉིད་སྐུ་འབུམ་དུ་པཎ་ཆེན་ཆོས་ཀྱི་ཉི་མར་མཇལ་དུ་ཕེབས་ཤིང་ཁོང་ལ་པཎ་
ཆེན་མཆོག་གིས་རྟེན་སྐལ་དང་གཟིགས་སྐྱོང་ཚད་མེད་གནང་ཞིང་། ལོ་དེར་
འདུ་ཁང་ཆེན་མོ་བཞེངས་འགོ་ཚུགས་ཤིང་ཆུ་སྦྲུལ་ཏེ་སྤྱི་ལོ1953ལོར་ཡོངས་
སུ་གྲུབ། རིམ་བཞིན་ད་གོན་པ་དར་རྒྱས་སུ་ཕྱིན་པ་དང་། དད་ལྡན་ལྷ་སྡེ་
རྣམས་ཀྱི་མཐུན་རྐྱེན་ལ་བརྟེན་ནས་ཨ རོལ་རིན་པོ་ཆེའི་མཆོད་ཁང་དང་།
འཇམ་དབྱངས་ཀུན་གཟིགས་ཁང་། མགོན་ཁང་། ནང་ཆེན་བཅོ་ལྔ།
གྲྭ་ཤག་ཚིག་བརྒྱ་ལྔ་བཅུ། དགེ་འདུན་པ་དྲུག་བརྒྱ་ལྷག་ལ་འཕེལ། དེར་
སྐུ་གསུང་ཐུགས་ཀྱི་ནང་རྟེན་གཙོ་བོ་དབུས་གཙང་ཕྱོགས་ནས་གདན་དྲངས་
པའི་རྗེ་དགེ་ལེགས་མ་དང་རྗེ་འོད་ཟེར་མའི་སྐུ་དང་། སྐྱེ་བ་ལྔ་བའི་དུང་དང་
ཁྲི་སྙན་ས་ལེའི་པགས་པ་དང་བསེ་རུའི་རྭ། དགའ་ལྡན་དམ་ཅན་ཆོས་རྒྱལ་
གྱི་ཞགས་པ། རྡོ་ཡི་ཐོད་པ་རང་བྱོན། ཙན་དན་དཀར་པོ་ལས་གྲུབ་པའི་
བྱམས་པ་རང་བྱོན། ཙན་དན་གྱི་མཆོད་རྟེན་སོགས་དང་། རྒྱལ་བའི་
བཀའ་བསྟན་ རིན་ པོ་ ཆེ་ དང་། རྗེ་ ཡབ་ སྲས་ གསུམ་ གྱི་གསུང་ འབུམ་
རྒྱལ་དབང་དང་པཎ་ཆེན་སྐུ་ཕྲེང་རིམ་བྱོན་གྱི་གསུང་འབུམ། བདེ་གཤེགས་
མཆོད་རྟེན་བརྒྱད། ཐུབ་དབང་གི་སྐུ་ འོད་དཔག་མེད། སྨན་བླ།
གནས་བརྟན་བཅུ་དྲུག སངས་རྒྱས་སྟོང་སྐུ། ཚེ་དཔག་མེད། གསང་
འདུས། ཐུགས་རྗེ་ཆེན་པོ་སོགས་དང་། སྐྱབས་འགྲོའི་ཚོགས་ཞིང་དང་།
དགའ་ལྡན་ལྷ་བརྒྱ་མའི་ཚོགས་ཞིང་། གཞན་མགོན་པོ། ལྷ་མོ། སྲིད་
པའི་འཁོར་ལོ་སོགས་ཀྱི་གྱན་ཐང་སོ་གསུམ་ལྷག་དང་མཁས་དབང་དམ་པ་རིམ་



· 608，
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
བྱོན་གྱི་སྐུ་སོགས་རིན་ཐང་ཅན་གྱི་རྟེན་མང་པོ་བཞུགས་སོ། ། དགོན་པ་
འདིར་ས་སྦྲུལ་ཏེ་སྤྱི་ལོ1929ལོ་ནས་བཟུང་སྔོན་གྱི་རྨང་གཞིའི་སྟེང་གཞུང་
ཆེན་བཀའ་པོད་ལྔ་ལ་འཆད་ཉན་བྱེད་པའི་དབུ་བརྩམས་ཤིང་། དེ་ཡང་
ཐོག་མར་དབུ་འཛུགས་མཁན་ནི་བཤེས་གཉེན་དགེ་ལེགས་རྒྱ་མཚོ་ཡིན་ལ།
དེ་ནས་བཤེས་གཉེན་ཆེན་པོ་ལྷ་སྡེ་བ་རྗེ་ཡེ་ཤེས་རྒྱ་མཚོ་གདན་དྲངས་ཏེ་བསྡུས་
གྲྭ་ནས་བློ་རྟགས་དང་ཕར་ཕྱིན་སོགས་གཞུང་ཆེན་མང་པོ་ཞིབ་ཁྲིད་བསྩལ་པ་
དང་། ཕྱིས་སུ་རོང་བོའི་ཨ་ལགས་ཡོན་ཏན་རྒྱ་མཚོ་དང་། ཨ་ཁུ་བློ་བཟང་
རྒྱ་མཚོ། བླ་བྲང་དགོན་གྱི་ཀུན་མཁྱེན་བསང་ཁོག་ཐབས་མཁས་ཚང་དང་།
རྗེ་འཇམ་དབྱངས་རྒྱ་མཚོ། གཞན་རྡོ་སྦིས་དགེ་བཤེས་ཤེས་རབ་རྒྱ་མཚོ་
སོགས་རབ་འབྱམས་གཞུང་བརྒྱའི་མངའ་བདག་མང་པོ་རིམ་བཞིན་ཕེབས་ཏེ།
དཔེ་ཁྲིད་་གནང་བར་མ་ཟད་གསང་ཆེན་རིམ་གཉིས་ཀྱི་འཆད་ཉན་ཀྱང་ལེགས་
པར་བཙུགས་ཏེ། བསྡུས་གྲྭ་འཛིན་གྲྭ་བཞི། བློ་རྟགས་རྣམ་འགྲེལ་འཛིན་
གྲྭ་གཉིས། གཞུང་གསར། སྐབས་དང་པོ། སྐབས་བཞི་པ་སྟེ་ཕར་ཕྱིན་
འཛིན་གྲྭ་ གསུམ། དབུ་མ་འཛིན་གྲྭ་གཅིག མཛོད་འཛིན་གྲྭ་ གཅིག
འདུ་བ་འཛིན་གྲྭ་གཅིག་སྔགས་འཛིན་གྲྭ་གཅིག་བཅས་འཛིན་གྲྭ་བཅུ་
གསུམ་བཙུགས་ཤིང་ཞིབ་ཁྲིད་གནང་བ་ཡིན་ནོ། །
ཨ་རོལ་ སྐུ་ ཕྲེང་ བཞི་ པ་ བློ་ བཟང་ དགེ་ ལེགས་ དབང་ པོ་ ནི་ སྤྱི་ལོ་
1977ལོའི་ཧོར་ཟླ་གཉིས་པའི་ཚེས་བཅུ་གསུམ་ཉིན་ཞིན་ཧེ་རྫོང་གསེར་ཐང་
ཞེས་པའི་སའི་ཆར་ཡབ་དབང་ཆེན་དང་ཡུམ་ཁམས་སྐྱིད་གཉིས་ཀྱི་སྲས་སུ་སྐུ་
འཁྲུངས། ལོ་ བརྒྱད་ ཀྱི་ སྟེང་ སྤྲེལ་ རྫོང་ དགོན་ པར་ ཞུགས། སྤྱི་ ལོ་
1992ལོའི་སྤྱི་ ཟླ་ དགུ་ བའི་ཚེས་ ཉེར་ གཅིག་ ཉིན་ ཨ ཀྵ་ རིན་ པོ་ ཆེ་ དང༌།



ཞིན་ཧེ་བྲག་དཀར་སྤྲེལ་རྫོང་ཐོས་བསམ་ཡོན་ཏན་དེར་རྒྱུས་གླིང་། ： 609 ：
མཚན་སྒྲོགས་ཚང༌། ཆུ་བཟང་ཚང་སོགས་བླ་སྤྲུལ་བདུན་གྱིས་ཨ་རོལ་སྐུ་
ཕྲེང་གསུམ་པའི་ཡང་སྲིད་དུ་ངོས་འཛིན་མཛད། སྤྱི་ལོ1992ལོའི་ཧོར་ཟླ་
དགུ་བའི་ཚེས་ཉེར་གཉིས་ཉིན་ཁྲི་སར་བཀོད་དོ། །
ཆོས་སྡེ་ཆེན་པོ་འདིའི་ཁྲི་རབས་རིམ་བྱོན་རགས་ཙམ་བརྗོད་ན། ཁྲི་
རབས་དང་པོ་ཨ་རོལ་རྡོ་རྗེ་འཆང་ཆེན་པོ་ཉིད་ཀྱི་རྣམ་ཐར་བསྡུས་པ་ཞིག་གོང་
དུ་སྨྲས་ཟིན་ལྟར་ལགས་ལ།
ཁྲི་རབས་གཉིས་པ་གཙང་སྤྲུལ་རིན་པོ་ཆེ་བློ་བཟང་ལུང་རྟོགས་བསྟན་
པའི་ཉི་ མ་ མཆོག་ཡིན་ལ། དམ་པ་འདི་ཉིད་རབ་རྒྱལ་ཆུ་སྤྲེལ་ཏེ་ སྤྱི་ལོ་
1932ལོར་ཐོག་མར་མི་འཇིགས་གདོང་ལྔའི་ཁྲིར་བཀོད་དེ་ཆོས་སྡེ་འདི་ཆོས་
སྲིད་གཉིས་ཀྱི་སྒོ་ནས་ལེགས་པར་བསྐྱངས། པོ་ཏི་ལྔའི་མཐའ་དཔྱོད་སྟེང་
བརྩི་བཞག་གཏོང་བའི་སྲོལ་གསར་དུ་བཙུགས་ ཤིང་། ཟླ་བཞི་བའི་ནང་
འདུས་པའི་སྡེ་རིན་པོ་ཆེར་བསྙེན་བཀུར་ཞུ་བ་སོགས་ཀྱི་འཆད་ཉན་འཕེལ་བའི་
ཐབས་ཚུལ་མང་དུ་སྤེལ། ལྷ་ལྡན་སྨོན་ལམ་ཆེན་མོའི་སྲོལ་ལྟར་ཆོ་འཕྲུལ་
མཆོད་པའི་སྲོལ་བཟང་བཙུགས། སྟོན་པ་དང་རྗེ་རིན་པོ་ཆེའི་སྐྱེས་རབས་
དང་རྣམ་ཐར་འཆད་པ། སྟོན་པའི་དབུ་ལ་རིན་ཆེན་སྲོག་ཞུ་སྒྲོན་པ་དང་
དབུས་གཙང་ནས་གདན་དྲངས་པའི་རྗེ་དགེ་ལེགས་མ་དང་རྗེ་འོད་ཟེར་མའི་སྐུ་
ལ་གསེར་ཚབ་སྒྲོན་པ། སྐྱེ་བ་ལྔའི་དུང་ཆ་དང་ཁྲི་སྙན་ས་ལེའི་པགས་པ།
བསེ་རུའི་རྭ། དགའ་ལྡན་དམ་ཅན་ཆོས་རྒྱལ་གྱི་ཞགས་པ། རྡོ་ཡི་ཐོད་པ་
རང་བྱོན། མཆོད་མེ་རྩེར་ལྷུན་གྱིས་གྲུབ་པའི་གཡུ་ཡི་མེ་ཏོག བྱམས་པ་
རང་བྱོན། ཙན་དན་གྱི་མཆོད་རྟེན་སོགས་སྟོད་དབུས་གཙང་དང་སྨད་རྒྱ་
ནག་ནས་གདན་དྲངས་པའི་རྟེན་འགངས་ཆེན་དང་། ཁྱད་པར་དུ་རྗེ་ཡབ་



་་
་610 ་ མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
སྲས་གསུམ། རྒྱལ་དབང་དང་པཎ་ཆེན་སྐུ་ཕྲེང་རིམ་བྱོན། ས་སྐྱ་གོང་མ་
རྣམ་ལྔ། མཁན་སློབ་ཆོས་གསུམ། མཁས་གྲུབ་དུ་མའི་གདན་ས་ནས་ཁོང་
སྐུ་དངོས་ཀྱིས་གདན་དྲངས་པའི་རྟེན་སྣ་བསམ་གྱིས་མི་ཁྱབ་པའི་རིགས་ལ་ཁྲི་
བ་རྣམས་ཀྱིས་རྟེན་བཤད་གནང་ཞིང་མཇལ་བ་རྣམས་ལ་མཇལ་ཁ་གཏོང་བའི་
ཕྱག་སྲོལ་ཡག་པོ་བཙུགས་པ་དང་། རྗེ་མི་ལ་ཡབ་སྲས་ཀྱི་རྣམ་ཐར་ཟློས་གར་
སྐོར་གྱི་འཁྲབ་སྟོན་དང་རྒྱ་ལོའི་ཚེས་བཅུ་བཞི་ཉིན་སྟོན་པའི་འདྲ་ཐང་གོས་སྐུ་
ཆེན་མོ་མཐོང་བ་ཀུན་གྲོལ་བཤམས་པའི་སྲོལ་བཟང་སོགས་ལེགས་པར་བསྐྲུན་
ཏེ་ཁྲི་རབས་ལེགས་པར་བསྐྱངས་སོ། །
ཁྲི་ཐོག་གསུམ་པ་ཨ་རིག་རྫོང་རིས་མཁན་པོ་མཆོག་རབ་བྱུང་བཅུ་དྲུག་
པའི་ཤིང་མོ་ཕག་སྟེ་སྤྱི་ལོ1935ལོ་ནས་མེ་གླང་སྟེ་སྤྱི་ལོ1937ལོའི་བར་ལོ་
གསུམ་ལ་ཁྲིར་བཞུགས། །
ཁྲི་ཐོག་བཞི་བ་ཨ་རི་བ་བློ་བཟང་ནི་ཨ་རིག་ཆེན་ཧུ་ནམ་མཁའི་སྐུ་སྤུན་
ཡིན་ལ། ས་ ཕོ་ སྟག་ སྟེ་སྤྱི་ལོ 1938ལོ་ ནས་ ལྕགས་ ཕོ་ འབྲུག་ སྟེ་ སྤྱི་ ལོ་
1940ལོའི་བར་ཁྲིར་བཞུགས། ཁོང་ཁྲིར་བཞུགས་སྐབས་འཇམ་དབྱངས་
ཀུན་གཟིགས་ལྷ་ཁང་རྟེན་དང་བཅས་པ་གྲུབ།
ཁྲི་ཐོག་ལྔ་བ་ཨ་རིག་སྐུ་གཞོགས་བཙན་པོ་ནི་ལྕགས་མོ་སྦྲུལ་ཏེ་སྤྱི་ལོ
1941ལོ་ནས་ཆུ་མོ་ལུག་སྟེ་སྤྱི་ལོ1943ལོའི་བར་ལོ་གསུམ་ལ་ཁྲིར་བཞུགས། །
ཁྲི་ཐོག་དྲུག་པ་ཨ་རིག་བཀྲ་ཆིམས་ཤིང་ཕོ་སྤྲེལ་ཏེ་སྤྱི་ལོ1944ལོ་ནས་མེ་
ཕོ་ཁྱི་སྟེ་སྤྱི་ལོ1946ལོའི་བར་ལོ་གསུམ་ལ་ཁྲིར་བཞུགས། །
ཁྲི་ཐོག་བདུན་པ་ཨ་རིག་བླ་མ་གླུ་སྐམ་ནི་ཨ་རིག་དཔོན་པོ་བསོད་ནམས་
ཀྱི་སྲས་སུ་འཁྲུངས་ ཤིང་ མེ་ཕོ་ ཕག་སྟེ་སྤྱི་ལོ1947ལོར་ལོ་གཅིག་ལ་ ཁྲིར་



ཞིན་ཧེ་བྲག་དཀར་སྤྲེལ་རྫོང་ཐོས་བསམ་ཡོན་ཏན་དར་རྒྱས་གླིང༌།： 611，
བཞུགས།
ཁྲི་ཐོག་བརྒྱད་པ་སྐུ་གཞོགས་ཨ་རོལ་བློ་བཟང་ལུང་རྟོགས་བསྟན་པའི་
རྒྱལ་མཚན་མཆོག་ས་ཕོ་བྱི་སྟེ་སྤྱི་ལོ1948ལོ་ནས་ལྕགས་ཕོ་ སྟག་སྟེ་སྤྱི་ལོ
1950ལོའི་བར་ལོ་གསུམ་ལ་སླར་ཡང་ཁྲིར་བཞུགས་
ཁྲི་ཐོག་དགུ་བ་གནས་ལྔ་ཀུན་གཟིགས་ཀྱི་ཨ་ལགས་ཁོ་ནག་རིན་པོ་ཆེ་ནི་
ཐུན་ཏེ་ཁོ་ནག་སྦྲ་རྒན་སྟག་ལྷ་རྒྱལ་གྱི་སྲས་སུ་འཁྲུངས་ཤིང་། བླ་བྲང་བཀྲ་
ཤིས་འཁྱིལ་དུ་སློབ་གཉེར་མཛད། ལྕགས་མོ་ཡོས་ཏེ་སྤྱི་ལོ1951ལོ་ནས་ཆུ་
མོ་སྦྲུལ་ཏེ་སྤྱི་ལོ1953ལོའི་བར་ལོ་གསུམ་ལ་ཁྲིར་བཞུགས། །
ཁྲི་ཐོག་བཅུ་བ་ཨ་ལགས་རྒྱལ་སྲས་མཆོག་ནི་མཚོ་སྔོན་པོ་འཆགས་སྐོར་
བླ་མ་ཚེ་རིང་གི་སྲས་སུ་འཁྲུངས། ཤིང་ཕོ་རྟ་སྟེ་སྤྱི་ལོ1954ལོར་ལོ་གཅིག་ལ་
ཁྲིར་བཞུགས། །
ཁྲི་ཐོག་བཅུ་གཅིག་པ་ཁ་ཀླུ་མཆོག་སྤྲུལ་བློ་བཟང་འཇམ་དབྱངས་དགེ་
ལེགས་རྒྱལ་མཚན་ནི་ཨ་རོལ་རྡོ་རྗེ་འཆང་གི་སྐུ་དབོན་དུ་འཁྲུངས། ཤིང་མོ་
ལུག་སྟེ་སྤྱི་ལོ1955ལོར་ལོ་གཅིག་ལ་ཁྲིར་བཞུགས། དེའི་རྗེས་སུ་བླ་མ་རྣམ་
གསུམ་འཆད་ཉན་ལ་བྲེལ་བ་ཆེ་སྟབས་ཁྲི་འགན་གཞན་ལ་མ་བསྐོས་པར་ཁྱབ་
བདག་རྡོ་རྗེ་འཆང་ཁོང་ཉིད་ཀྱིས་ཐུགས་འགན་བཞེས་ཏེ། ལོ་རེའི་ཆོས་ཐོག་
ཆེན་མོ་སོགས་ལ་བསྙེན་བཀུར་གཞན་འགྲན་མེད་པ་ཞུས་ཤིང་། འགྲིག་ལམ་
ལ་རྟིང་བསྐུལ་དང་འཆད་ཉན་དང་ཐུགས་དམ་མཉམ་གཞག་དང་བཅས་ཡར་
རྒྱས་ཀྱི་ཐབས་ཚུལ་མང་པོ་ལྷུར་བཞེས་སོ། །
ཆོས་སྡེ་འདིའི་ཆོས་ཐོག་གི་སྐོར་ནི། ཨ་རོལ་རྡོ་རྗེ་འཆང་ཚང་གི་
ཐུགས་བཀོད་ལྟར་འདུལ་བ་ལུང་སྡེ་བཞིའི་དགོངས་དོན་དང་མཐུན་པའི་གཞི་



• 612 ·
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
གསུམ་གྱི་ཕྱག་ལེན་ངོས་གཙང་གསར་དུ་བཙུགས་ཤིང་། མེ་སྟག་ལོ་ནས་
བཟུང་ཟླ་བ་རེ་རེའི་ཚེས་བརྒྱུད་ལ་མཎྜལ་དང་། ཚེས་བཅུ་མཁའ་འགྲོ་འདུ་
བའི་དུས་ཆེན་ལ་འཇིགས་བྱེད་དཔའ་གཅིག་གི་ཆོ་ག་བདག་འཇུག་དང་བཅས་
པ། ཉི་ ཤུ་ལྔ་ལ་བདེ་མཆོག་གི་བད་ག་མདུན་གྱི་ཆོ་ག་ཚོགས་འཁོར་དང་
བཅས་པ་ རྒྱུན་འདོན་སྒྲུབ་མཆོད་ཀྱི་སྲོལ་བཙུབ་ས། ་ གཞན་ཡང༌། ཆོ་
འཕྲུལ་ཟླ་བའི་ཚེས་བརྒྱུད་ནས་ཟླ་བ་གཉིས་པའི་ཡར་ཚེས་བཅུ་གཅིག་བར་ལ་
ལྷ་ལྡན་སྨོན་ལམ་ཆེན་མོ་ལྟར་གྱི་ཆོ་འཕྲུལ་དུས་མཆོད་དང་། ཚེས་བཅོ་ལྔའི་
ཉིན་སེར་སྦྲེངས་ཀྱི་མདུན་བསུས་པའི་བྱམས་པ་གླིང་སྐོར། ས་ག་ཟླ་བའི་
ཚེས་གཅིག་ལ་དཔྱིད་ཆོས་ཆེན་མོ་སོགས་ཟླ་ཆོས་བཞི་ལ་འཛིན་གྲྭ་སོ་སོའི་རྩོད་
མཚམས་དང་རྒྱན་འཇུག་གི་འདོན་པ་སོགས་སྒོ་མང་ལྟར་དང་། ཟླ་དྲུབ་
པའི་ཚེས་བཅོ་ལྔ་ནས་བརྒྱད་པའི་ཚེས་གཅིག་ལ་དབྱར་གནས་ལ་རྩོད་པ་དང་
འདོན་པ་ཕལ་ཆེར་སྔར་ལྟར་དང་། དགའ་ལྡན་ལྔ་མཆོད་ཆེན་མོ་བཅུ་བའི་
ཚེས་ཉེར་གཅིག་ནས་ཉེར་ལྔ་ སྟེ་ཉིན་ལྔའི་རིང་ལ་འཁོར་ལོ་སྡོམ་པའི་ཆོ་ག་
བདག་འཇུག་དང་བཅས་པ། ཆོས་སྤྱོད་སྐོར། ཆོས་སྐྱོང་རྣམས་ཀྱི་བསྐང་
གསོལ་གསུང་བ།་་ ཆོས་སྤྱོད་མཉམ་བཞེས་རྣམས་ཀྱང་རིམ་གྱིས་དེར་ཡོད་
ཅིང༌། གཞན་སྨོན་ལམ་ཆེན་མོ་དང་གསུམ་པའི་ཚེས་ལྔའི་ལྷ་འཆམ་ཅུང་
གཟབ་རྒྱས་ཆེ་བར་གྲགས། ལྔ་པའི་ཚེས་དགུ་ནས་བཅུ་གཉིས་བར་ལབ་རྩེ་
བསྟད་དེ་ ཡུལ་ ལྷ་ གཞི་ བདག་ ལ་ མཆོད་ བསྟོད་བྱེད་ པའི་ སྲོལ་ ཡང་ ཡོད།
དགོན་པ་འདིའི་དཔལ་འབྱོར་གྱི་ཡོང་ཁུངས་དང་འཚོ་བའི་རྟེན་གཞི་གཙོ་བོ་ནི་
སྤྱི་ལོ1956ལོར་སྤྱི་བསྡོམས་བྱས་པ་ལྟར་ན་དགོན་པ་གཞུང་ལ་ནོར་གནག་
ཉིས་ སྟོང་ ལྷས་ དང་། ས་ ཞིང་ མུའུ་ ཉིས་ བརྒྱ་ བཅུ་ ལྷག་ ཡོད་ པ་ དང་།



ཞིན་ཧེ་བྲག་དཀར་སྤྲེལ་རྫོང་ཐོས་བསམ་ཡོན་ཏན་དར་རྒྱས་གླིང་། : 613 ་
གཞན་ནང་ཆེན་སོ་སོས་ཀྱང་ཚད་མི་འདྲ་བར་ཕྱུགས་རིགས་སྣ་ཚོགས་གསོ་སྐྱོང་
བྱས་ཡོད་པས་འཚོ་བའི་རྟེན་གཞི་གཙོ་བོར་གྱུར་ཡོད། དེ་ལས་གཞན་དད་
ལྡན་མང་ཚོགས་ཀྱི་འབུལ་བའི་རྒྱབ་རོབ་ས་སོགས་ཀྱང་འཚོ་བའི་ཐོན་ཁུངས་སུ་
གྱུར་ཡོད་པ་རེད། དེ་ལྟར་དགོན་པ་འདི་ནི་མདོ་སྨད་ཕྱོགས་སུ་དར་ཆེ་བའི་
དགེ་ལུགས་པའི་དགོན་སྡེ་གྲགས་ཆེན་ཞིག་ཡིན་མོད། འོན་ཀྱང་རྒྱལ་ཡོངས་
རང་བཞིན་ཅན་གྱི་རིག་གནས་གསར་བརྗེའི་དུས་རྐྱེན་གྱིས་དགོན་སྡེ་འདི་
ལའང་གཏོར་བཤིག་དང་གནོད་སྐྱོན་ཚབས་ཆེན་ཐེབས་ཏེ་ཉམས་དམས་སུ་
གྱུར་ནས་རེ་ཞིག་ལུས་སོ། །
རབ་བྱུང་བཅུ་དྲུག་པའི་ས་མོ་ལུག་སྟེ་སྤྱི་ལོ1979ལོར་ཏང་གི་ཆོས་
ལུགས་དང་མི་རིགས་སྲིད་ཇུས་དངོས་འབེབས་བྱས་ཤིང༌། དད་ལྡན་མང་
ཚོགས་རྣམས་ཀྱི་རེ་བ་བཞིན་འཐུས་མི་རྣམས་ཀྱིས་དགོན་པ་འདིའི་ཆོས་སྒོ་
འབྱེད་པའི་རེ་བ་ནན་གྱིས་ཞུས་པ་གོང་རིམ་ནས་དང་ལེན་བྱས་ཐོག ལྕགས་
མོ་བྱ་སྟེ་སྤྱི་ལོ1981ལོར་རྫོང་རིམ་པ་ནས་དགོན་པ་སླར་གསོ་བྱེད་རྒྱུའི་གྲ་སྒྲིག་
ཚོགས་འདུ་བསྡུས། ལོ་དེའི་ཟླ་བཞི་བའི་ནང་ཨ་རོལ་ཚང་གི་ཐུགས་སྲས་ཆུ་
ཀྱཱ་བློ་བཟང་ཐུབ་བསྟན་ཉི་མ་དང་། བྲག་དཀར་བློ་བཟང་ཆོས་ཀྱི་ཉི་མ་
གཉིས་དགོན་པར་གཞི་འཛིན་དུ་ཕེབས་པ་དང་། གཞན་བཤེས་ལ་ཉེན་ཚུལ་
ཁྲིམས་འོད་ཟེར་ གཙོས་ གྲྭ་ པ་ རྒན་ པ་འགའ་རེ་ཡོད་ པ་རྣམས་ཀྱང་ཕེབས།
དེ་ནས་རྒྱལ་བསྟན་རིན་པོ་ཆེ་སླར་ཉམས་གསོའི་རྨང་གཞི་བརྟན་པར་བྱས་
ཤིང་། གཞི་གསུམ་གྱི་ཕྱག་ལེན་སོགས་ལེགས་པར་བཙུགས། ཆུ་ཕོ་ཁྱི་སྟེ་
སྤྱི་ལོ1982ལོར་འདུ་ཁང་གྱན་ལྔ་བཞེངས་ཏེ་རྟེན་བཞེངས་ཀྱི་འགོ་བཙུགས།
ས་ཕོ་འབྲུག་སྟེ་སྤྱི་ལོ1988ལོར་འདུ་ཁང་ཆེན་མོ་གསར་བཞེངས་ཀྱི་དབུ་



·614：
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
བརྩམས་ཏེ། ལོ་གསུམ་རིང་རྟེན་བཞེངས་དང་བཅས་པ་ཡོངས་སུ་གྲུབ།
ལྕགས་ཕོ་རྟ་སྟེ་སྤྱི་ལོ1990ལོར་འཇམ་དབྱངས་ལྷ་ཁང་སུམ་ཐོག་རྒྱུན་ལྔ་བ་
ནང་རྟེན་དང་བཅས་པ་ཡོངས་སུ་གྲུབ་ཅིང་། གྲྭ་ཚོགས་ཀྱང་རིམ་བཞིན་
འཕེལ་ནས་ ཉིས་བརྒྱ་བརྒྱད་ཅུ་ལྷག་ལ་སླེབས། ད་ལྟ་འཛིན་གྲྭ་ཁ་དོག་
དཀར་དམར་ནས་བཟུང་ཕར་ཕྱིན་པར་འཛིན་གྲྭ་བདུན་ལ་སླེབས་ཤིང་འཆད་
ཉན་དང་བྱ་བ་ཐམས་ཅད་ཡར་རྒྱས་སུ་འགྲོ་བའི་སྐབས་ལགས་སོ། །
ཞར་བྱུང་གནས་ཆེན་བྲག་དཀར་སྤྲེལ་རྫོང་གི་གནས་ བཤད་མདོར་
བསྡུས། མདོ་སྨད་ཆོས་འབྱུང་ལས། སློབ་དཔོན་པདྨ་འབྱུང་གནས་ཉིད།།
ཁྲི་གཤོག་རྒྱལ་མོའི་མཚོ་ལ་ཕེབས། ། དམ་སྲི་སྤུན་དགུ་དམ་ལ་བཏགས།།དེ་
ནས་སྲོད་དང་ཐོ་རེངས་ལ། ། སྲིན་པོ་ཁྲག་གི་རལ་བ་ཅན། ། སྲིན་མོ་མི་
སྡུག་མཆེ་བ་ཅན། ། དེ་གཉིས་བཙས་པའི་འདྲེ་སྲིན་བདུན། ། ཁྲོས་ནས་
སྤྲེལ་རྫོང་བྲག་ལ་གནས། ། ཞེས་པ་ལྟར་ལ། འདྲེ་སྲིན་དེ་དག་འདུལ་ཕྱིར་
སྤྲེལ་རྫོང་ལ་ཕེབས་ནས་རྡོ་རྗེ་ཕུག་པའི་ནང་དུ་སློབ་དཔོན་མཚམས་ལ་བཞུགས་
པའི་སྐབས་སུ་སྲིན་ཕྲུག་རྣམས་ཀྱིས་སྒྲུབ་ཁང་གི་སྒོ་ཕ་བོང་གིས་བཅད་པའི་ཚེ་
ན། པད་འབྱུང་ཉིད་ཀྱིས་རྡོ་རྗེ་ནམ་མཁར་འཕངས་ཏེ་བྲག་ཕུག་ནས་སྟེང་
གི་ནམ་མཁར་ཕེབས་ཤུལ་ད་ལྟ་མངོན་སུམ་དུ་མཇལ་རྒྱུ་ཡོད། ཆོས་འབྱུང་
ལས། སློབ་དཔོན་དབང་དྲག་འབར་བ་ཡིས། ། ཏིང་ངེ་འཛིན་ལ་ཞུགས་
པའི་ཚེ། ། སྲིན་པོས་བྲག་སྒོ་ཕ་བོང་བཀབ། ༑རྡོ་རྗེ་གསོར་བའི་སྟེང་ནས་
བྱོན། ། ཞེས་གསུངས་པ་ལྟར་ལ། མདོ་སྨད་འདིར་ཨན་ཆུང་གནམ་རྫོང་།
ཕུ་ལུང་ཡང་རྫོང་། ཤ་བ་རི་རྫོང་། བྲག་དཀར་སྤྲེལ་རྫོང་ཞེས་རྫོང་ཆེན་
བཞི་རུ་གྲགས་པའི་ཡ་གྱལ་འདི་ལ་སྤྲེལ་རྫོང་ངམ་འདུ་མོ་རྫོང་ཟེར། བྲག་



ཞིན་ཧེ་བྲག་དཀར་སྤྲེལ་རྫོང་ཐོས་བསམ་ཡོན་ཏན་དར་རྒྱས་གླིང༌། 615:
སྟོད་མེ་ལྕེ་འབར་བ་བྲག་སྨད་མུན་པ་འཁྲིགས་འདྲའི་མཚམས་སུ་འདུ་མོ་རྫོང་
ཡིན། དེའི་གཡོན་ཕྱོགས་སུ་སློབ་དཔོན་གྱིས་འདྲེ་སྲིན་བདས་ཏེ་སོང་བའི་
སྐབས་རྡོ་རྗེ་སོགས་ཀྱི་ཐོག་ཆར་ཕབ་པ་ད་ལྟ་མཇལ་རྒྱུ་དང་འཐུ་རྒྱུ་ཡོད། དེ་
ནས་གནམ་ལྕགས་རྡོ་རྗེས་ཐལ་བའི་རྡུལ་ཕྲན་ལྟར་བརླགས་ནས་སྲིན་པོ་རྣམས་
བསྤྲུལ་ཤུལ་གཤིན་རྗེ་ཕོ་དོང་མོ་དང་གཉིས་བྱུང་བ་གསལ་བར་ཡོད་པ་ཡང་།
ཆོས་འབྱུང་ལས། འདུ་མོ་རྫོང་གི་གཡོན་ཕྱོགས་ཀྱི། ། བྲག་སྟོད་མེ་ལྕེ་
མཆེད་འདྲ་ལ། ། བྲག་ཞབས་མུན་པ་འཁྲིགས་པ་ཡི། ། མཚམས་སུ་ལྡང་
ནས་ཡོད་པ་ལ། ། གནམ་ལྕགས་རྡོ་རྗེ་བརྒྱབ་ནས་ཀྱང་། ། ཐལ་བའི་རྡུལ་
ཕྲན་བཞིན་དུ་བརླག། ། དེ་ལྟར་བསྒྲལ་བའི་རྗེས་ཤུལ་དང་། ། སྲིན་པོའི་
ཕོ་དོང་མོ་དོང་སོགས། ། ད་ལྟ་མངོན་སུམ་གསལ་ བོར་ཡོད། ། ཅེས་
གསུངས་པ་ལྟར་ལ། དེ་ནས་སླར་རྡོ་རྗེ་བློ་དཀར་ནང་དུ་ཏིང་ངེ་འཛིན་ལ་
བཞུགས་པའི་ཚེ། ལུས་པོ་མི་ཡི་ལུས་པོ་ལ་མགོ་བོ་སྤྲེའུ་མགོ་ ཨན་ ཤ་ བ་
བཅིབས་པ་བྱུང་ནས་གནས་འདིའི་སྲུང་མ་ང་ཡིན་ཟེར། སློབ་དཔོན་གྱིས་དེ་
དམ་ལ་བཏགས་ནས་བསྟན་སྲུང་དུ་བཀོད་དེ་དབང་བསྐུར་ནས་མཚན་ལ་
གཉན་སྤྲུལ་ཟླ་བ་ཆེན་པོ་གསོལ། ད་ལྟ་གནས་སྲུང་གི་ཚུལ་དུ་གནས་སྒོར་
མངོན་སུམ་དུ་ཡོད་པ་ཆོས་འབྱུང་ན་གསལ། དག་སྣང་ཅན་གྱི་ངོར་གནས་
ཀྱི་ཕྱོགས་བཞིའི་བྲག་ལ་སློབ་དཔོན་གྱི་ཞབས་རྗེས་བཞག་པ་ད་ལྟ་མངོན་སུམ་
དུ་གྲུབ། ལུང་སྣ་གསུམ་འདུས་བྲག་དཀར་སྤྲེལ་རྫོང་འདི་སྔོན་དུས་སྲིན་པོ་
འདུལ་པའི་གནས། རྗེས་སུ་སྤྲེའུ་བྱང་ཆུབ་སེམས་དཔས་འགྲོ་བ་སྤེལ་བའི་
གནས་ལགས་པས་སྤྲེལ་ཕྲུག་རྣམས་སྤྲོ་བསང་བྱེད་པའི་ཐང་དེ་ལ་ད་ལྟ་ སྤྲེའུ་
(སྤྲོ) ཐང་ཟེར་བ་ཡིན། སྤྲེའུ་བྱང་ཆུབ་སེམས་དཔའི་ཤངས་ཁྲག་ལས་བྲིས་



，616：
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
པའི་མ་ཎི་ཡིག་དྲུག་དང་། ཨ་དང་དུང་དཀར་ལ་སོགས་པ་ད་ལྟ་མིག་གི་ལམ་
དུ་ལྷམ་མེར་མཛེས། རྡོ་རྗེ་བློ་དཀར་སྒྲུབ་ཕུག་ནང་དུ་མར་མེ་དཔལ་འབར་
བཟུང་ནས་སོང་སྟེ་བལྟས་ན། བདེ་མཆོག་གསང་འདུས་ཀྱེ་རྡོར་འཇིགས་
བྱེད་སོགས་རྒྱུད་སྡེ་བཞིའི་དཀྱིལ་འཁོར་འབུར་དོད་དུ་བཞུགས། དེ་ནས་
ཕྱིར་བུད་ དེ་ གཡོན་ ཕྱོགས་ སུ་ སོང་ན་ དག་ པ་ འི་ ཤེལ་ གྱི་ ཕུག་ པ་ ཡོད།
དཔལ་འབར་སྦར་ནས་དེར་སོང་ན་དག་པ་མཁའ་སྤྱོད་དཔལ་གྱི་ཙ་རི་ཏྲའི་
ཞིང་ཁམས་རང་བྱོན་འབུར་དོད་དུ་བཞུགས་པ་ལ། རོང་ཆེན་བཞི་དང་མཚོ་
ཆེན་བཞིའི་རང་བྱོན་ཡོད་པར་མ་ཟད་ལྷ་ཚོགས་ཉིས་སྟོང་བརྒྱད་བརྒྱ་འབུར་
དོད་དུ་ཡོད། དེའི་རྩེ་ན་མཁའ་འགྲོ་གདོང་ཆེན་བཞི་སོགས་བཞུགས་པ་
མཐོང་བ་ཙམ་གྱིས་ལས་ཅན་ངན་སོང་གི་སྒོ་འགོག་པ་ཡོད། དེ་ནས་ཕྱིར་
བུད་དེ་གོང་དུ་སོང་ནས་དཔལ་འབར་སྦར་ན་ཁང་བརྩེགས་གསུམ་ཙམ་ཡོད་
པའི་ནང་དུ་བྱ་ཁྱུང་ག་རུ་ཌ་རྭ་ཕྲག་ཡིད་བཞིན་ནོར་བུའི་སྤྲུས་པ་གཤོག་པ་
གཡས་གཡོན་བརྐྱངས་ཤིང་མཐོང་བ་ཙམ་གྱིས་ཀླུ་དང་ས་བདག་གདུག་པའི་
ནད་རིགས་ཀུན་ལས་གྲོལ་བར་འགྱུར་བ། གཡས་ཕྱོགས་ན་སངས་རྒྱས་སྟོང་
སྐུ་གཡོན་ཕྱོགས་ན་འབྲི་གུང་འཇིག་རྟེན་གསུམ་མགོན་འབུར་དོད་དུ་བཞུགས་
པ། དེའི་གཡས་ཕྱོགས་ན་སློབ་དཔོན་ཆེན་པོའི་ཞབས་རྗེས་ཡོད་པ་དེའི་སྟེང་
ནས་དཔལ་འབར་ཡར་ལ་བཀར་ན་འོག་མིན་ཆོས་ཀྱི་ཕོ་བྲང་ཕྱོགས་བཞིར་
དབུས་ན་རྒྱལ་བ་རིགས་ལྔ་དབུས་དང་ཕྱོགས་མཚམས་སུ་ཆེ་མཆོག་རིགས་ལྔ་
བཞུགས་ཡོད་པ་དེ་ལ་བལྟས་ཚེ་མི་རེ་རེའི་མཐོང་ཚུལ་མི་འདྲ། དེའི་ཕྱི་
ལོགས་བྲག་ངོས་ལ་མོ་རྒྱན་པད་འབྱུང་། དེའི་གཡོན་ཕྱོགས་ན་ཞི་ཁྲོ་དམ་པ་
རིགས་བརྒྱ། དེའི་གཡོན་ངོས་ན་ཁྲོ་བོ་བཅུ་དང་དཔལ་ལྡན་ལྷ་མོ་སོགས་



ཞིན་ཧེ་བྲག་དཀར་སྤྲེལ་རྫོང་ཐོས་བསམ་ཡོན་ཏན་དར་རྒྱུས་གླིང་། ་617 •
རང་བྱོན་བགྲངས་ལས་འདས། དེའི་ཕུགས་ན་སློབ་ དཔོན་སྒྲུབ་ཆུ་ཡོད།
དེའི་ཕྱི་སྒོའི་གཡས་གཡོན་ན་རྒྱལ་ཆེན་སྡེ་བཞི། དེའི་གཡོན་ཕྱོགས་ཀྱི་ལུང་
བ་སྒོ་ཤར་ལྷོའི་མཚམས་སུ་ལྟ་བ་ཡོད་པ་དེ་ནས་ཡར་བལྟས་ན་སྟག་སྒྲོལ་ཐིག་ལེ་
བརྒྱད་ཀྱི་དཀྱིལ་འཁོར། ཇོ་བོ་བཅུ་གཅིག་ཞལ། པདྨ་འབྱུང་གནས།
བདུད་རྩི་འཁྱིལ་བ། རྗེ་ བཙུན་མི་གཡོ་བ་ སོགས་ གསལ་ བར་བཞུགས།
དེའི་ཟུར་ངོས་ན་ཚེ་དཔག་མེད་རྡོ་རྗེ་ཕག་མོ། སྤྱན་རས་གཟིགས་དང་ཚེས་
མཆོག་གཟའ་མཆོག་ར་ཧུ་ལ་སོགས་དང་། དེའི་སྒོ་འགྲོམ་ན་ཨོ་རྒྱུན་ཞབས་
རྗེས་ཡོད་པའི་རྡོ་ཡོད། སྔོན་ཆད་དེ་ཁུར་ནས་བསྐོར་བ་བྱས་ཏེ་ཕ་མའི་དྲིན་
ལན་འཇལ་ བར་ དེ་ལས་ ལྷག་མེད་ཟེར་ནས་འཁུར་རྒྱུའི་ རྡོ་ད་ལྟའང་ཡོད།
དེའི་སྲིབ་ཀྱི་ངོས་ན་ཕུག་པ་སྒོ་བྱང་ལ་ལྟ་བ་ཡོད་པ་དེའི་ནང་ན་སློབ་དཔོན་པདྨ་
འབྱུང་གནས་ཀྱི་ལྷུང་བཟེད་སྟེང་ན་རྒྱ་ཡིག་རང་བྱོན་ཡོད་པ་བསྐལ་པ་ཡར་
དར་ལ་ཁ་ཡར་བསྟན་ནས་ཡོད་པ་དང་། བར་དར་ལ་ཁ་ཟུར་དུ་དང༌། ད་
ལྟ་ཁ་སྦུབས་ནས་ཡོད་པའི་རྟགས་མཚན་ཅན་གྱི་ལྷུང་བཟེད་བཞུགས། དེའི་
ཟུར་ནས་ཡར་བུད་ནས་སོང་ན་མཁའ་འགྲོས་ཕུལ་བའི་ཚོགས་ཁང་དང་མཆོད་
པ་སོགས་ཡོད། དེ་ནས་ཕྱིར་འོངས་ན་རྗེ་བླ་མ་ཙོང་ཁ་པ་ཆེན་པོ་ལྷ་སར་
ཕེབས་སྐབས་འཇམ་དཔལ་མཚན་བརྗོད་གསུང་བཞིན་ཕེབས་པའི་ཚེ་བཀྲ་
ཤིས་ཀུན་གྱི་བཀྲ་ཤིས་པ། ། ཅེས་ཚིག་དེ་དང་མཉམ་པས་ན་བཀྲ་ཤིས་ལ་
ཞེས་བཏགས་པ་དེ་ཡིན། ཁོང་དེར་ཕེབས་པ་ན་ཨ་མྱེས་རྨ་ཆེན་གཙོས་ལྷ་
སྲིན་སྡེ་བརྒྱད་ཀྱིས་བཞུགས་ཁྲི་བརྒྱབ་སྟེ་ ཇ་ཐབས་བྱས་པས་ཐབ་ཀ་དང་།
རྨ་རྒྱལ་རང་བྱོན། རྗེ་བདག་ཉིད་ཆེན་མོ་ཁྲིར་བཞུགས་སྐབས་དབུ་ཞྭ་བཞག་
པའི་ཤུལ་དང་དམ་ཅན་ཆོས་རྒྱལ་གྱི་མ་ཧེ་རང་བྱོན། སློབ་དཔོན་པདྨས་



• 618 ，
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ཐོད་ཕོར་བཞག་ཤུལ་སོགས་ད་ལྟ་མངོན་པར་གསལ། དེ་ནས་ལྷོ་ཕྱོགས་སུ་
ཕེབས་ཚེ་མཁའ་འགྲོ་མ་རྣམས་ཀྱིས་བསུ་བ་བྱས་པ་གཡུ་ཤུག་གི་སྡོང་བོ་གྲལ་
བསྒྲིགས་ནས་ཡོད་པ་དང་། གནས་མདུན་དུ་ཕེབས་ནས་བཞུགས་སྐབས་
དབུ་ལ་གདུགས་ཕུལ་ བའི་གཡུ་མདོག་ཤུག་པའི་ལྗོན་པ་ཁྲི་སྟེང་དུ་སྐྱེས་པ་
མཛེས་ཤིང་ལྟ་ན་སྡུག་པ་དེ་དག་ཐམས་ཅད་ད་ལྟ་དུས་འགྱུར་གྱི་དབང་གིས་
གཏོར་བཤིག་གིས་བཅད་ཟིན་པ་དང་། རང་བྱོན་མང་པོ་ཡང་མེད་པར་
བཏང་། དེའི་བྲག་གི་ལོགས་ངོས་ན་འདོད་འཇོ་བ་མོའི་བྲག་ཕུག་ དང་།
དེའི་སྒོ་འགྲམ་ན་འདོད་འཇོ་བ་མོའི་རྗེས་དང་ནུ་མ་སོགས་ཡོད། ཤར་གྱི་
གནས་སྒོར་དུང་དཀར་རང་བྱོན་ཡོད་པས་མིང་ལ་དུང་དཀར་ལུང་བ་ཟེར།
དེའི་ནང་བྲག་ངོས་སུ་ཨ་ཡིག་དང་རྗེ་བཙུན་བྱམས་མགོན་རང་བྱོན། མཁའ་
སྤྱོད་མ། རིགས་བྱེད་མ་ སོགས་ཀྱི་སྒྲུབ་ཕུག་ཡོད། གནས་ཀྱི་ལྷོ་ན་མ་
གཅིག་ལབ་སྒྲོན་གྱིས་སྒྲུབ་པ་མཛད་པའི་སྒྲུབ་ཕུག་ཡོད། དེའི་གཡས་ཕྱོགས་
སུ་ཡར་སོང་ན་རྡོ་སྟེང་དུ་གཡུ་མདོག་ཅན་གྱི་སྒྲོལ་མ་རང་བྱོན། དེའི་གོང་ན་
བྲག་ཕུག་ཅིག་ཡོད་པ་དེའི་ནང་དུ་འཛུལ་ནས་སོང་ན་ཕྲ་ཁུང་ཡོད་པ་དེའི་ནང་
ནས་ཡར་མགོན་པོ་འོད་དཔག་མེད་ཀྱི་བླ་རེ་ཡོད་པ་དེ་ལ་བལྟས་ནས་སྨོན་ལམ་
བཏབ་ན་ཕ་མའི་དྲིན་ལན་འཇལ་བ་དང་ངན་སོང་ལས་གྲོལ་ཏེ་ཐར་བའི་ས་
བོན་བསྐྲུན་པ་ཡིན། དེའི་གཡས་ཟུར་བྲག་ཕུག་ཆུང་ཆུང་གཉིས་ཡོད་པ་
གཅིག་ནི་སངས་རྒྱས་སྨན་བླའི་ཞིང་ཡིན་ལ་སྨོན་ལམ་འདེབས་སའི་ནང་དུ་ཉན་
ན་སྒྲ་སྣ་ཚོགས་མི་རང་རང་གི་ལས་སྐལ་དང་མཐུན་པ་གོ་རྒྱུ་ཡོད། གཅིག་ནི་
རྟེན་སྐལ་སློང་ས་ཡིན་པས་ནང་དུ་ལག་པ་བཏང་ན་འབྲུ་རིགས་དང་གཡུ་བྱུར་
སོགས་ལས་དག་རྣམས་ཀྱིས་ལེན་རྒྱུ་ཡོད་པ་མངོན་སུམ་དུ་གྲུབ། དེ་ནས་



ཞིན་ལྷོ་བྲག་དཀར་སྤྲེལ་རྫོང་ཐོས་བསམ་ཡོན་ཏན་དར་རྒྱས་གླིང༌། • 619，
་
་་
་་
--
ཕྱིར་སྐོར་ལམ་དུ་ཞུགས་ནས་ནུབ་ཕྱོགས་སུ་སོང་ན་མཐོ་རིས་ཐར་བའི་ཐེམ་
སྐས་ཞེ་དགུ་ཡོད་པ་སོགས་ལ་བརྟེན་ནས་མཐོ་རིས་ལ་ཞེས་བཏགས། དེའི་
གཡོན་ཕྱོགས་བྲག་ངོས་སུ་ཡར་བལྟས་ན་འཕགས་མཆོག་སྤྱན་རས་གཟིགས་
ཀྱིས་རིགས་ཀྱི་བུ་རྣམས་བདེ་བ་ཅན་གྱི་ཞིང་ཁམས་ནུབ་ཕྱོགས་འདི་ཞེས་ལུང་
བསྟན་གྱི་ཚུལ་དུ་བྱིས་པ་ལོ་བཅུ་གཅིག་ཅན་གྱི་ཚད་དག་སྣང་ཅན་ངོར་དཀར་
མཛེས་མདངས་ཆགས་པའི་རང་བྱོན་ཡ་མཚན་པ་ཡོད། དེ་ནས་སྐོར་ལམ་
མར་བབས་མཚམས་ན་འཛམ་གླིང་གེ་སར་རྒྱལ་པོའི་གྲི་ཆུང་ཤེལ་གྱི་ཡུདཀར་
དང༌། རྟ་རྐྱང་བུའི་རྨིག་རྗེས། ཁྱི་དང་ལའི་རྗེས། དཔལ་ལྡན་ལྷ་མོའི་
བེ་ཅོན་སོགས་ཀྱི་རང་བྱོན་གསལ་བར་ཡོད། རྒྱབ་ཕྱོགས་སྤང་དང་བྲག་གི་
མཚམས་སུ་བྲག་ནག་འཇིགས་རུང་ཞིག་ཡོད་པའི་སྟེང་ན་སློབ་དཔོན་པད་མའི་
ཞབས་རྗེས། ཕུག་པའི་དབུས་ན་སློབ་དཔོན་བཞུགས་པའི་མཆོད་བཤམས།
ཕྱག་རྔ་སོགས་ཀྱི་རྗེས་དང་། ཞི་ཁྲོ་དམ་པ་རིགས་བརྒྱ། བཀའ་བརྒྱུད་ལྷ་
ཚོགས་བདུན་བརྒྱ་ཉི་ཤུ། གུ་རུ་མཚན་བརྒྱད་སོགས་བཞུགས། དཔའ་བོ་
དཔའ་མོའི་བྱང་སེམས་དཀར་དམར་སིདྡྷི་ར་དཀར་དམར་གྱི་ཚུལ་དུ་ཡོད་པ་ད་
ལྟ་ལེན་རྒྱུ་ཡོད། ནུབ་བྱང་མཚམས་སུ་ཐར་བའི་ཐེམ་སྐས་གསུམ་ཡོད་པ་ད་
ལྟ་མི་རྡོ་འཕྲང་དུ་གྲགས། དེའི་མདུན་དུ་དུར་ཁྲོད་བསིལ་བ་ཚལ་ ནས་
འཕུར་ཡོང་བའི་དུར་རྡོ་ཞིག་ཡོད་པའི་སྟེང་ནས་སྨོན་ལམ་བཏབ་ན་འཆི་ཁར་
ངན་སོང་དུ་མི་འགྲོ་ བའི་གནད་ཡོད་ པ་ཆོས་ འབྱུང་ སོགས་ལུང་ལས་གྲུབ།
དེའི་ཐད་ ཀར་ ཕར་བལྟས་ན་གཤིན་རྗེ་ཆོས་རྒྱལ་ དང༌། དེའི་ཞབས་ སུ་
དམྱལ་བ་ཚ་གྲང་ལ་སོགས་པ་མཚོན་བྱེད་ཡོད། དེ་ནས་ཡར་བལྟས་ན་ལས་
དཀར་ན་ག་ད་གེ་སྡིག་གི་ཤན་འབྱེད་ས་གཤིན་རྗེ་མེ་ལོང་བལྟས་པ་ཙམ་གྱིས་



622
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
མ
---
དགེ་སྡིག་གི་འབྲས་བུ་ཚོལ་མེད་དུ་འཆར་ཞེས་བཤད། དེའི་གཡོན་ཕྱོགས་ཀྱི་
ལུང་བའི་ཕུག་ན་རྡོ་རྗེ་རྣམ་འཇོམས་རང་བྱོན་མདུན་ན་རྣམ་འཇོམས་སྒྲུབ་ཆུ་
ལྷུང་ལྷུང་འབབ་བཞིན་པ་དེ་ལ་སྐྱེ་བོ་ཀུན་གྱིས་ཁྲུས་བྱས་ན་གྲིབ་དང་མི་གཙང་
བ་སོགས་རང་ཤུགས་སུ་ཞི་བའི་སྒྲུབ་ཆུ་ཁྱད་པར་བ་དེ་ཡོད། དེ་ནས་སོང་ན་
ཐལ་མ་ཐོན་ཟེར་བ་སྒོ་སྟེང་ན་གུ་རུ་སིདྡྷི་རང་བྱོན་ཡོད་པའི་ནང་བྱིས་པ་སྲི་ཙན་
འཁྲིད་ན་སྲི་ངན་ལས་ཐར་ཞེས་བཤད་སྲོལ་ཡོད་པ་ཞིག་ཀྱང་ཡོད། དེའི་
གཡས་ཕྱོགས་ན་ཁྲོ་བོ་རྨེ་བརྩེགས་ པའི་སྒྲུབ་ཕུག་དང་ སྒྲུབ་ཆུ་སོགས་ཡོད།
གནས་སྒོའི་གཡོན་ཕྱོགས་རི་ཟུར་གཤམ་དུ་སྨན་ཆུ་བདུད་རྩི་ཁྱད་པར་འཕགས་
པ་ཞིག་ཡོད་པ་སུས་འཐུངས་ན་ཕོ་ནད་དང་གྲང་མཆིན་སོགས་ལ་ཤིན་ཏུ་ཕན་
པས་དེང་དུས་སྐྱེ་བོ་རྣམས་ཧ་ལས་ཡོད། དེའི་བྲག་ངོས་སུ་ཡིག་འབྲུ་སོགས་
རང་བྱོན་ཡང་ཡོད། གཡས་ཕྱོགས་སུ་ཆུ་བཟང་ བྲག་དཀར་ཞེས་པ་ཕོ་རི་
དཔའ་བོ་རྣམས་ཀྱི་བཞུགས་གནས་ཡོད། དེའི་ལུང་པ་གཅིག་ན་རྨ་ཆེན་སྦོམ་
རའི་ཞབས་རྗེས་ཡོད། གཡོན་གྱི་ཕྱོགས་ན་སྤྲེལ་མོ་བྲག་དཀར་ཞེས་པ་མོ་རི་
དཔའ་མོ་རྣམས་ཀྱི་བཞུགས་གནས་ཡིན། མདུན་ཕྱོགས་ན་གནས་བདག་
ཞིང་སྐྱོང་རལ་བ་ཅན་དང་། གཡོན་ཕྱོགས་ན་བཙུན་མོ་བྲང་དམར་མ་ཞེས་
པ་བཙུན་མོ་དམར་ཡག་མ་ལ་བཤད་པས་འདི་གཉིས་གནས་བདག་ཡབ་ཡུམ་
ཡིན། དེ་ལྟར་མཚོན་བྱེད་མང་པོ་བཞུགས་སྟབས་གནས་འདིའི་སྙན་པ་གཡུ་
འབྲུག་གི་སྐད་ལྟར་འཛིན་མའི་ཁྱོན་ཀུན་ཏུ་གྲགས་པཞིན་པའོ། །
གནས་མཆོག་དེར་མཇལ་བའི་ཕན་ཡོན་ནི། མཇལ་བ་ཙམ་གྱིས་ནད་
གདོན་སྡིག་སྒྲུབ་ཐམས་ཅད་འདག་པར་འགྱུར་བ་དང་། སྡུག་བསྔལ་ཐམས་
ཅད་ཞི་བར་འགྱུར་བ། དབུལ་ཕོངས་ཀྱི་སྡུག་བསྔལ་ལས་ཐར་བར་འགྱུར་



ཞིན་ཧེ་ཨ་ཚོགས་དགོན་བདེ་ཆེན་ཆོས་འཁོར་གླིང་།
• 621 •
བར་མ་ཟད། བསོད་ནམས་ཀྱི་ཚོགས་རླབས་པོ་ཆེ་བ།སག་པའི་རྒྱུ་འགངས་ཆེ་
བར་གྱུར་འདུག དུས་བཟང་ལ་སྐལ་ལྡན་རྣམས་ཀྱིས་གནས་དེ་དག་ཏུ་ཆོས་
གསུང་པའི་སྐད་དང་། རྔ་སྦུབ་ཙི་དུང་སོགས་འབུལ་དཀྲོལ་གྱི་སྒྲ་སྙན་ལྷང་
ལྷང་དུ་ཐོས་ཐུབ། དེའི་ཕྱིར་ཡུལ་ཕྱོགས་འདིར་སད་སེར་ཐན་ངན་གྱི་གནོད་
པ་མེད་ཅིང་། མི་ལ་ན་ཚ་དང་ཕྱུགས་ལ་གོད་ཁ་ སོགས་མེད་པའི་གནས་
མཆོག་ཅིག་ལགས་པས་སྔོན་བྱོན་མཁས་གྲུབ་དུ་མས་ཞབས་ཀྱིས་བཅགས་ཤིང་
བྱིན་གྱིས་བརླབས་པ་དང་། གནས་བསྟོད་ཀྱི་མེ་ཏོག་ཕྲེང་བའི་དྲི་བསུང་ད་
ལྟའི་པར་མ་ཡལ་བར་མཆིས། འགངས་ཆེ་བའི་གནས་རི་དང་། དར་ཆེ་
བའི་དགོན་སྡེ་ལྷན་འཛོམས་ཀྱི་གནས་འདིར་ཐག་ཉེ་རིང་གི་ཆོས་དད་མཁས་
གྲུབ་དང་མཇལ་སྐོར་བ་རྣམས་པདྨའི་ཚལ་ལ་བུང་བ་བཞིན་འགྲོ་འོང་གི་ལྟད་
མོ་ལ་རྫོགས་པའི་མཐའ་མ་མཆིས་སོ། །
ཨ་ཚོགས་དགོན་བདེ་ཆེན་ཆོས་འཁོར་གླིང་།
ཨ་ཚོགས་དགོན་བདེ་ཆེན་ཆོས་འཁོར་གླིང་ནི་ཞིན་ཧེ་རྫོང་ཧོད་ཁ་ཞང་
ནས་ལྷོ་ཕྱོགས་སུ་སྤྱི་ལེ་སོ་གཉིས་འདས་པའི་མཚམས་སུ། རྨ་ཀླུང་རིང་མོ་
དལ་གྱིས་འབབ་པའི་རླབས་ཀྱི་ཕྲེང་བ་ངོ་མཚར་གཡས་སུ་འཁྱིལ་ནས་འཕྱོ་བའི་
འགྲམ་ངོགས་དཀར་མོ་གཡས་འཁྱིལ་དུ་ཆགས་ཡོད་ཅིང་། དགེ་ལུགས་པའི་
དགོན་པ་ཞིག་ཡིན་
ཆོས་སྡེ་ཆེན་པོ་འདི་ནི་ཨ་ཚོགས་མཆོག་སྤྲུལ་དཀོན་མཆོག་ཆོས་དར་
དཔལ་བཟང་པོས་རབ་བྱུང་བཅོ་ལྔ་བའི་ས་མོ་གླང་སྟེ་སྤྱི་ལོ1889ལོར་སྐྱབས་
མགོན་ཤིང་བཟའ་མཆོག་གིས་དགེ་བཅུའི་རྟགས་མཚན་ཚང་བའི་གནས་དེར་



· 622： མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
དགོན་པ་ ཞིག་ ཐོབས་དང་། ཕྱིས་སུ་དགོན་ པ་འཕེལ་རྒྱས་སུ་སོང་ནས་
དཀྱིལ་འཁོར་སྒྲུབ་མཆོད་འགའ་རེ་འཛུགས་པ་སོགས་བྱས་ཚེ་འབྲེལ་ཚད་དོན་
ལྡན་ཡོང་ངེས་རེད་ ཅེས་ གསུང་ གིས་ སྐུལ་ མ་ གནང་ བར་ བརྟེན་ནས་ཕྱག་
འདེབས་མཛད། འདེབས་པ་པོའི་སྐུ་ཕྲེང་མདོ་ཙམ་གླེང་ན། སྐུ་ཕྲེང་དང་
པོ་ཚོ་འདུ་བློ་བཟང་འཕྲིན་ལས་ནི། རབ་བྱུང་བཅུ་གཅིག་པའི་ཆུ་བྱི་སྟེ་སྤྱི་ལོ
1672ལོར་རེབ་གོང་ཚོ་འདུ་ནས་འཁྲུངས་ཤིང་། གཞོན་དུས་ནས་རབ་ཏུ་
བྱུང་སྟེ་རོང་བོ་དགོན་ཆེན་ནས་གཞུང་ལུགས་ལ་གསན་སྦྱངས་དཔྱིས་ཕྱིན་པ་
མཛད། དབུས་སུ་ཕེབས་ཏེ་གསན་བསམ་རྒྱུ་ཆེར་མཛད་པས་མཁས་པའི་
གྲགས་པ་འབར། རོང་བོ་བྱམས་ཆེན་ཆོས་སྡེའི་མཁན་ཁྲིར་བཞུགས་སྐབས་
རང་ཡུལ་དུ་ཕེབས་ནས་སྒེའུ་སྟེང་དགོན་པ་ཕྱག་འདེབས་གནང་། དེ་ནས་
རོང་བོ་དགོན་ཆེན་གྱི་གསེར་ཁྲི་དང་། ཤར་སྐུ་ཕྲེང་གསུམ་པའི་ཡོངས་
འཛིན་དུ་བཞུགས། སྐུ་ཕྲེང་གཉིས་པ། དར་གྲོང་གྲུབ་ཆེན་སྔགས་འཆང་
བདུད་འདུལ་འོད་ཟེར་མཆོག་ནི། རབ་བྱུང་བཅུ་གསུམ་པའི་མེ་གླང་སྟེ་སྤྱི་ལོ་
1757ལོར་འཁྲུངས། སྒེའུ་སྟེང་དུ་བཞུགས། དགུང་ལོ་བཅུ་གཅིག་སྟེང་
བླ་བྲང་བཀྲ་ ཤིས་འཁྱིལ་དང་། མཚོ་སྔོན་པོའི་ཕྱོགས་སུ་ཕེབས་ཏེ་གྲུབ་
རྟོགས་མང་པོ་བསྟན་པས། ཚོ་འདུ་གྲུབ་ཆེན་དུ་གྲགས། སྐུ་ཕྲེང་གསུམ་
པ། ཨ་ཚོགས་བླ་མ་དཀོན་མཆོག་ཆོས་དར་མཆོག་ནི། དཀར་མོ་གཡས་
འཁྱིལ་གྱི་ཉེ་འདབས་ལྷ་སྡེ་ཚོ་བརྒྱད་དུ་གྲགས་པའི་ནང་ཚན་ཨ་ཚོགས་སུ་རབ་
བྱུང་བཅུ་བཞི་བའི་ཆུ་སྤྲེལ་ཏེ་སྤྱི་ལོ1812ལོར་སྐུ་གོང་མའི་ལུང་བསྟན་བཞིན་
འཁྲུངས་ཤིང༌། རྗེ་གསེར་ཁང་པ་སོགས་དགེ་བའི་བཤེས་གཉེན་དུ་མ་བསྟེན་
ནས་མཁས་པར་གྱུར་ཅིང་སྐུ་འབུམ་དགེ་བཤེས་སྐུ་ཕྲེང་གཉིས་པ་སོབ།ས་བུ་སློབ་



ཞིན་ཧེ་ཨ་ཚོགས་དགོན་བདེ་ཆེན་ཆོས་འཁོར་གླིང་། ： 623 .
མང་པོ་བསྐྱངས། སྐུ་ཕྲེང་བཞི་བ། བློ་བཟང་ལུང་རྟོགས་རྒྱ་མཚོ་མཆོག་
ནི། རབ་བྱུང་བཅོ་ལྔ་བའི་ལྕགས་བྱ་སྟེ་སྤྱི་ལོ1921ལོར་སྐུ་གོང་མའི་རུས་
རྒྱུད་དུ་སྐུ་བལྟམས། དགུང་ལོ་བཅུ་གསུམ་སྟེང་རྗེ་ཞྭ་དམར་པཎྜི་ཏའི་གདན་ ་
ས་རི་ཁྲོད་བཀྲ་ཤིས་ཆོས་སྡིངས་སུ་སློབ་གཉེར་གནང་ཞིང་དགུང་ལོ་ཉི་ཤུ་
བཞེས་པ་ན་ཨ་རོལ་རྡོ་རྗེ་འཆང་གི་དྲུང་དུ་བསྙེན་པར་རྫོགས་ཤིང་ཐུགས་དམ་
ཞལ་འདོན་གྱི་རིམ་པས་ཉིན་མཚན་འདའ་བར་མཛད་དོ། །
གཞན་དགོན་པའི་ཆོས་ སྤྱོད་དང་ བཞེངས་ བཀོད། ཡུལ་ ཕྱོགས་
འདིའི་དད་ལྡན་མང་ཚོགས་རྣམས་ལ་བཀའ་དྲིན་བླ་ན་མཐོ་བའི་སྐུ་འབུམ་དགེ་
བཤེས་རིན་པོ་ཆེའི་སྐུ་ཕྲེང་མདོ་ཙམ་བརྗོད་ན་འདི་ལྟ་སྟེ།
སྐུ་འབུམ་དགེ་བཤེས་རིན་པོ་ཆེའི་སྐུ་ཕྲེང་དང་པོ་ནི་སྐུ་འབུམ་བྱམས་པ་
གླིང་ནས་ཆོས་སྒོར་ཞུགས་ཏེ། བླ་མ་མང་པོ་བསྟེན་ནས་ཐོས་བསམ་རྒྱ་ཆེར་
མཛད་པས་གཞུང་རིག་གནས་ཀུན་ལ་ནང་བྱན་ཆུད་པར་གྱུར། ཕྱིས་སུ་ཐོས་
དོན་ཉམས་སུ་ལེན་ཕྱིར་དབེན་པའི་རི་ཁྲོད་འགྲིམས་ཏེ་བྲག་དཀར་སྤྲེལ་རྫོང་ལ་
ཕེབས། གྲུབ་པའི་གོ་འཕང་མཐོན་པོར་གཤེགས་ཏེ་གཏེར་བཏོན་པ་དང་།
མཁའ་འགྲོ་སྡེ་ལྔ་བྱ་རྒོད་ཀྱི་གཟུགས་སུ་བྱོན་ནས་ཨ་ཙ་རའི་རྐང་གླིང་ཕུལ་བ་
སོགས་ངོ་མཚར་བའི་མཛད་པ་མང་དུ་མཆིས། ཁོང་གི་འཁྲུངས་ས་སོག་
ཕྱོགས་ཡིན་པ་ཙམ་ལས་འཁྲུངས་ཡུལ་དང་ལོ་ཚིགས། མཚན་དངོས་སོགས་
དུས་ཀྱི་དབང་གིས་ཇི་བཞིན་འགོད་པར་མ་ནུས།
སྐུ་ཕྲེང་གཉིས་པ་བློ་བཟང་བསྟན་པ་རབ་རྒྱས་ནི་རབ་བྱུང་བཅོ་ལྔ་བའི་
ཤིང་བྱ་སྟེ་སྤྱི་ལོ1885ལོར་དམེ་རྐ་ནས་སྐུ་འཁྲུངས་ཤིང་། སྐུ་ན་ཕྲ་བའི་དུས་
ནས་བཟུང་ཨ་ཚོགས་བླ་མ་དཀོན་མཆོག་དར་ཚང་གིས་བསྐྱངས་ཏེ། གཞུང་



• 624 མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས། །
རིག་གནས་ཀུན་ལ་མཁས་པར་གྱུར། གཟིམ་ཁང་དང་སྒར་ཞིང་ལས་བ་སོལ་
རས་མང་དུ་བསྩལ། དགུང་ལོ་བཅུ་དགུའི་སྟེང་སྐུ་གཞོགས་རྙེ་ཚང་གི་གདན་
ཞུའི་ཕྱག་ཡིག་འབྱོར་བ་ལྟར་ཀླུ་ཚང་དགོན་པར་ཕེབས། ཨ་ཚོགས་ཚང་གིས་
ཁོང་ལ་རྗེས་ཕྱོགས་སུ་དགོན་པ་བསྐྱང་དགོས་གསུངས་པ་བཞིན་རྗེས་སུ་ཨ་
ཚོགས་དགོན་པར་ སླར་ ཕེབས་ནས་ནང་ཆེན་ བཞེངས་ཏེ་གཏན་བཞུགས་
གནང་ཞིང་དགོན་པར་བདག་སྐྱོང་མཛད། །
སྐུ་ཕྲེང་གསུམ་པ་འཇམ་དབྱངས་བློ་བཟང་བསྟན་པ་རབ་རྒྱས་དཔལ་
བཟང་པོ་མཆོག་ནི་རབ་བྱུང་བཅུ་དྲུག་པའི་ཆུ་སྤྲེལ་ཏེ་སྤྱི་ལོ1932ལོར་དྲུང་
ཡུག་ཏུ་སྐུ་འཁྲུངས་ཤིང་། གདན་སར་ཕེབས་ནས་ཆོས་སྤྱོད་ཀྱི་རིམ་པར་
བྱང་ཆུབ་པར་སྦྱངས། དེ་ནས་བཤད་སྒྲུབ་དགེ་འཕེལ་གླིང་དུ་བྱོན་ནས་སློབ་
གཉེར་བྱེད་དུས་ང་བརྒྱད་ལོའི་དུས་ཟིང་གི་ཡོ་ལང་དང་ཁེལ་ཏེ་ཟི་ལིང་དུ་
བགྲང་བྱ་ཉི་ཤུ་ལྷག་ལ་བཞུགས་དགོས་བྱུང༌། མུ་གེའི་བསྐལ་ངན་ཡ་ང་བའི་
དུས་སུའང་རང་གི་གསོལ་སྐལ་ཅུང་ཙམ་ཡོད་པ་མི་བཞེས་པར་གཞན་ལ་སྟེར་
བ་སོགས་ངོ་མཚར་བའི་མཛད་པ་མང་། རྗེས་སུ་ཏང་གི་ཆོས་ལུགས་སྲིད་
ཇུས་དངོས་སུ་ལག་བསྟར་གནང་བས་དགོན་པའི་ཆོས་སྒོ་ཕྱེ་བ་དང་། ཁོང་
ཡང་ཕྱིར་དགོན་པར་ཕེབས་ནས་ཕྱག་ཏུ་འབྱོར་བའི་དངོས་རྫས་ཅི་ཡོད་གནང་
སྟེ། དགོན་པ་བསྐྱར་བཞེངས་དང་ཆོས་ཐོག་སྒྲུབ་མཆོད་རྣམས་སྔར་སྲོལ་
ལྟར་སླར་གསོས་སོ། །
དེ་ཡང་དེ་སྔ་ང་བརྒྱུད་སྔོན་དུ་ཨ་ཚོགས་མཆོག་སྤྲུལ་རིམ་བྱོན་དང་སྐུ་
འབུམ་དགེ་བཤེས་རིན་པོ་ཆེའི་སྐུ་ཕྲེང་རིམ་བྱོན་རྣམས་ཀྱི་ཐུགས་བཀོད་དང་ཨ་
ཚོགས་དཔོན་པོ་སོགས་སྦྱིན་བདག་གི་མཐུན་རྐྱེན་འོག་དགོན་པ་རིམ་བཞིན་



ཞིན་ཧེ་ཨ་ཚོགས་དགོན་བདེ་ཆེན་ཆོས་འཁོར་གླིང་།
： 625，
དར་རྒྱས་སུ་སོང་སྟེ། འདུ་ཁང་ཆེན་མོ་གཅིག་དང་། ལྷ་ཁང་གཉིས།
ནང་ཆེན་བཞི། སྦྱིན་སྲེག་ཁང་། སྤྱི་ཁང་། དཔར་ཁང་། གྲྭ་ཤག་
དོན་ལྔ་སོགས་བཞེངས་ཡོད་ལ། བླ་མ་ཨ་ཚོགས་ཚང་དང་། དགེ་བཤེས་
ཚང་རྣམ་ གཉིས་ བཞུགས་ པ་ དང་ གྲྭ་པ་ ཉིས་བརྒྱ་ལྔ་ བཅུ་ ལྷབག་ ལ་ སླེབས།
དགོན་པར་རྟེན་འགངས་ཆེན་གྱི་སྐོར་ནི། རྒྱ་གར་ཨ་ཙ་རའི་རྐང་དུང་།
རྒྱལ་བའི་བཀའ་བསྟན། རྗེ་ཡབ་སྲས་གསུམ་གྱི་གསུང་འབུམ། རྗེ་བཙུན་
མའི་གྱན་ཐང་གིས་གཙོ་བྱས་པའི་གྱན་ཐང་བཅུ་ལྷག་དང་། ཤམ་བྷ་ལའི་
ཞིང་བཀོད་སྲིད་པའི་འཁོར་ལོ་སོགས་འཁོར་ལོ་བརྒྱ་ལྷག རྒྱལ་བ་མི་ཕམ་
མགོན་པོ། སངས་ རྒྱས་ ཤཱཀྱ་ཐུབ་ པ། འོད་དཔག་ མེད་ སོགས་ དང་།
གཞན་མ་ཎི་དུང་ཕྱུར་གྱི་འཁོར་ལོ་སོགས་རྟེན་གྱི་རིགས་མང་པོས་ཕྱུར་བར་
གཏམས། ཆོས་ལུགས་ཀྱི་ཆོ་ག་དང་བསླབ་བྱ་སོགས་དགེ་ལུབ།ས་པའི་དགོན་
པ་རེབ་གོང་རོང་བོ་དགོན་དང་། དྷི་ཚ་དགོན། སྐུ་འབུམ་སོགས་ཀྱི་ཕྱག་
སྲོལ་དང་ཕལ་ཆེར་མཚུངས་པར་བཞེད། འཚོ་བའི་ཐོན་ཁུངས་དང་རྟེན་
གཞི་གཙོ་བོ་ཡང་ང་བརྒྱད་ལོའི་དུས་སུ་དགོན་པར་ཕྱུགས་རྫི་ཁྱིམ་ཚང་དྲུག་
ཙམ་ཡོད་པར་ནོར་སུམ་བརྒྱ་དང་། ར་ལུག་སྟོང་ལ་ཉེ་བ་ཡོད་ཅིང་། འདི་
དག་གི་ཐོན་རྫས་དགོན་པར་དབང་ཞིང་གྲྭ་པ་དཔག་གི་འཚོ་བའི་མཐུན་རྐྱེན་དུ་
སྦྱོར་བ་ཡིན། གཞན་དཔར་ཁང་། སྨན་པ་གྲྭ་ཚང་བཅས་ཀྱི་ཡོང་འབབ་
ཀྱང་འཚོ་བའི་མཐུན་རྐྱེན་ལ་སྦྱར་ཆོག་གོ ། དུས་འགྱུར་གྱི་དབང་གིས་
དགོན་པ་འདིར་ཡང་གཞན་དང་འདྲ་བར་གནོད་སྐྱོན་ཚབས་ཆེན་ཐེབས་མོད།
འོན་ཀྱང་ཏང་གི་སྐབས་བཅུ་གཅིག་ པའི་ཀྲུང་ཨུ་ཚང་འཛོམས་གྲོས་ཚོགས་
ཐེངས་གསུམ་པའི་རྗེས་སུ། ཏང་གི་ཆོས་ལུགས་སྲིད་ཇུས་དངོས་འབེབས་



: 626 ་ མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
བྱས་ཤིང་། སྤྱི་ལོ1982ལོར་ཆོས་ལུགས་པ་དང་ཆོས་དད་མང་ཚོགས་ཀྱི་རེ་
འདུན་བཞིན། སླར་ཡང་དགོན་པ་བསྐྱར་བཞེངས་ཀྱི་ཆོག་མཆན་གནང་སྟེ།
དད་ལྡན་ སེར་སྐྱ་ཡོངས་ ཀྱི་འབད་ པར་བརྟེན་ ནས་ ཤིང་ མོ་ གླང་ སྟེ་ སྤྱི་ལོ
1985ལོར་འདུ་ཁང་ཆེན་མོ་བཞེངས་འགོ་བརྩམས་ཏེ། ཐོག་ཁང་རྒྱུན་ལྔ་
དང་སྒོ་ཁྱམས་སྤྱན་བདུན་བཅས་མེ་སྟག་སྟེ་སྤྱི་ལོ1986ལོར་རྟེན་དང་བཅས་
པ་ཡོངས་སུ་གྲུབ། དེ་ནས་སྦྱིན་སྲེག་ཁང་དང་། བྱམས་ཁང་། ཤིང་
བཟའ་གཟིམ་ཁང་། ཨ་ཚོགས་ནང་ཆེན། གྲྭ་ཤག་རེ་ལྔ། མགོན་ཁང་།
སློབ་གྲྭ་བཅས་རིམ་བཞིན་གསར་བཞེངས་གནང་ཞིང་ནང་རྟེན་དང་།འ་ལྡན་ལྷ་
བརྒྱ་ མ། རྗེ་ གཟིགས་ པ་ ལྔ་ ལྡན། གཙོ་ སྐུ་ མི་ཚད་ཁྲི་དྲུག་འགྱོགས།
ཐུབ་སྐུ་ དང་ སྨན་བླ་བདེ་གཤེགས་བརྒྱད། ལི་ མའི་ སངས་ རྒྱས་ སྟོང་ སྐུ།
རྒྱལ་བའི་བཀའ་བསྟན་དང༌། མགོན་པོ་དང་འཇིགས་བྱེད་ཀྱི་སྐུ་སོགས་
དང་། གོས་སྐུ་ཆེན་མོ། མཁའ་སྤྱོད་མའི་ཞིང་ཐང་། འཇིགས་བྱེད་ལྷ་
བཅུ་གསུམ་ གྱི་ ཐང་ག་བཅས་གསར་བཞེངས་རྟེན་ གྱིས་ཕྱུར་བར་གཏམས་
འདུག་གོ ། ཆོས་ཐོག་སྒྲུབ་མཆོད་སྔར་ཡོད་ཕལ་ཆེར་བསྐྱར་འཛུགས་དང་།
མཚན་ཉིད་གསར་དུ་བཙུགས་ནས་ཁྲིད་ཞིབ་སྦྱང་བརྩོན་གྱི་བགྱི་བ་མཐའ་དག་
ཡར་ལྡན་དུ་མཆིས་ཤིང་། དགེ་འདུན་པ་བརྒྱ་ཕྲག་ཙམ་དུ་སླེབས་ཏེ་ཆོས་
སྤྱོད་བཅུའི་བྱ་བ་ལ་འབད་བཞིན་མཆིས་སོ། ། འཚོ་བའི་ཐོན་ཁུངས་ཐད་
དགོན་པའི་སྨན་ཁང་དང་། དཔར་ཁང་། ཚོང་ཁང་། སིལ་སྡོང་ཆིག་
སྟོང་། སྡོང་ར་ར་སྐོར་གཉིས་སུ་ སྡོང་བོ་ཉིས་ཁྲི་ལྷག་ཙམ་ཡོད་པ་དང་།
ཞིང་ས་མུའུ་འགའ། ནོར་སུམ་ཅུ་ལྷག་ཡོད་པ་འདི་དག་འཚོ་བའི་མཐུན་
རྐྱེན་ལ་མེད་ཐབས་མེད་པའི་རྟེན་གཞིར་གྱུར་འདུག་གོ །



ཞིན་ཧེ་བྷི་ཚ་དགོན་དགའ་ལྡན་བཤད་སྒྲུབ་དར་རྒྱུས་གླིང་།
• 627 •
དྷི་ཚ་དགོན་དགའ་ལྡན་བཤད་སྒྲུབ་དར་རྒྱས་གླིང་།
དྷི་ཚ་དགོན་པ་ནི་ཞིན་ཧེ་རྫོང་བུན་ཆོན་ཞང་གི་བྱང་ཤར་ཕྱོགས་སུ་སྤྱི་ལེ་
དྲུག་གི་མཚམས་ཏེ། བོང་སྟག་གོང་མའི་ས་ཆར་ཆགས་ཡོད། དགོན་སྡེ་
འདི་ནི་ཧྭ་ལུང་དྷི་ཚ་དགོན་པའི་ཨ་ལགས་དྷི་ཚ་ཚང་ངམ་མཚན་དངོས་ལ་ཨ་
ལགས་དགེ་ལེགས་རབ་བརྟན་རྒྱལ་མཚན་ཚང་ཞེས་པའི་དགེ་བའི་བཤེས་
གཉེན་ཆེན་པོ་དེས་རབ་བྱུང་བཅོ་ལྔ་བའི་ལྕགས་བྱ་སྟེ་སྤྱི་ལོ1921ལོར་ཕྱག་
འདེབས་མཛད། འདེབས་པ་པོ་བཤེས་གཉེན་ཆེན་པོ་འདི་ནི་མདོ་སྨད་
གཅན་ཚ་སྣང་རའི་ཀླུ་རྒྱལ་སྡེ་པའི་དཔོན་ཚང་དུ་རབ་བྱུང་བཅོ་ལྔ་བའི་ས་ཡོས་
(སྤྱི་ལོ1879)ལོར་སྐུ་འཁྲུངས། དགུང་ལོ་གསུམ་གྱི་སྟེང་ལཱ་མོ་བདེ་ཆེན་
དགོན་གྱི་ཆོས་སྒོར་ཞུགས། ལཱ་མོ་སྒར་བ་རིན་པོ་ཆེ་ཚང་གི་སྐུ་མདུན་ནས་
རབ་ཏུ་བྱུང་ཞིང་དགེ་ཚུལ་གྱི་སྡོམ་པ་བཞེས་ཏེ་དགེ་ལེགས་རབ་བརྟན་ཞེས་
མཚན་གསོལ། ཡི་གེ་འབྲི་ཀློག་སོགས་ནས་ འགོ་ བརྩམས་ཏེ་སློབ་གཉེར་
མཛད། ཕྱིས་སུ་གདན་ས་ཆེན་པོ་བླ་བྲང་བཀྲ་ཤིས་འཁྱིལ་དུ་ཕེབས་ཏེ་ཀུན་
མཁྱེན་འཇམ་དབྱངས་བཞད་པ། གུང་ ཐང་བློ་གྲོས་ སོགས་ མཁས་ པའི་
དབང་པོ་དུ་མ་སྤྱི་བོའི་རྒྱུན་དུ་བསྟེན་ནས་རྒྱུན་འཇུག་དང་། བསེ་བསྡུས།
འགྲེལ་བ་དོན་གསལ་ སོགས་ཚོགས་རྒྱུགས་སུ་ཕུལ་ཏེ་ཕར་ཕྱིན་དམ་བཅའི་
བཞག་ཅིང་ སྙན་ གྲགས་ རྒྱས་ པར་ གྱུར། དགུང་ལོ་ ཉེར་ དྲུག་ སྟེ་ སྤྱི་ལོ
1904ལོར་རྡོ་སྦིས་དགེ་བཤེས་རྗེ་བཙུན་ཤེས་རབ་རྒྱ་མཚོ་མཆོག་དང་མཉམ་
དུ་དབུས་གཙང་དུ་ཕེབས་ཏེ་འབྲས་སྤུངས་སྒོ་མང་གྲྭ་ཚང་གི་ཆོས་སྒོར་ཞུགས་
ཤིང་། དགེ་བའི་བཤེས་གཉེན་བློ་བཟང་ཡེ་ཤེས་ བསྟན་པའི་རྒྱལ་མཚན་



· 628 ·
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས། །
དང་། མཁས་དབང་མཆོག་གྲུབ་དཀར་པོ་སོགས་དགེ་རྒན་བཅུ་ཕྲག་ལྷག་གི་
ཞབས་པད་སྤྱི་བོའི་ཅོད་པན་བཞིན་བསྟེན་ནས་གཞུང་ཁྲིད་མང་པོ་ཞུས་པ་
དང་། ཐོས་བསམ་རྒྱ་ཆེར་མཛད་དེ་ལོ་དུ་མར་ཐུགས་དགོངས་རྩེ་གཅིག་
ངང་གཞུང་བཀའ་པོད་ལྔ་དང་། གསང་སྔགས་རྒྱུད་སྡེ་སོབ།ས་གཞུང་རིག་
གནས་ཀུན་ལ་གསན་སྦྱང་དཔྱིས་ཕྱིན་པར་མཛད་དེ་ལྷ་རམས་པའི་དམ་བཅའ་
བཞག་པས་མཁས་པའི་གྲགས་པ་ས་སྟེང་ལ་ཁྱབ་ཅེས་གྲགས་སོ། ། དེ་ནས་
སླར་མདོ་སྨད་ཀྱི་དྷི་ཚ་བཀྲ་ ཤིས་ཆོས་སྡིངས་སུ་ཕེབས་ཏེ་བསྡུས་ཚད་ཕར་
གསུམ་དང་མཛོད་འདུལ་དབུ་གསུམ་སོགས་ཀྱི་ཁྲིད་གནང་ཞིང་རྗེས་སུ་བྱ་
བཏང་རི་ཁྲོད་པའི་སྐྱབས་འཇུག་ཞུས་ནས་ཉམས་ལེན་ལ་གཞོལ་བའི་མུར་ཡང་།
ཨ་ཁུ་བྱ་མདོ་ཚང་དང་ས་ཉ་ངག་དབང་སོགས་བུ་སློབ་མང་པོ་བསྐྱང་ས་ནས་
མཁས་པར་གྱུར། རབ་བྱུང་བཅུ་དྲུག་པའི་མེ་གླང་སྟེ་སྤྱི་ལོ1937ལོར་ས་
ཉའི་དཔོན་ཕྲུག་ངག་དབང་ཞེས་པས་ཨ་ལགས་དྷི་ཚ་ཚང་ལ་ས་ཉའི་ར་རྒོལ་ལ་
བཞི་ཡན་ཆད་དང་བྲག་ནག་ཟངས་ལུང་མན་ཆད་ཀྱི་ས་དགོན་གནས་སུ་ཕུལ་
ནས། མཱ་པུ་གླིང་ལོག་སྤྱོད་ཚོགས་ཁག་གིས་དམར་གསོད་བྱས་པའི་སྐྱེས་ཕོ་
མོ་བརྒྱད་ཅུའི་དགེ་རྟེན་དུ་གནས་འདིར་དགོན་པ་ཞིག་ཕྱག་འདེབས་གནང་
རྒྱུའི་རེ་འདུན་ནན་ཞུ་བྱས། གནས་ཚུལ་དེ་ཁོང་གིས་རྡོ་རྗེ་འཆང་ཞྭ་དམར་
པཎྜི་ཏ་ཚང་ལ་ཞུ་བ་བྱས་ཏེ། རྗེ་དེའི་བཀའ་བསུང་ལྟར། དགོན་སྡེ་འདི་
ཕྱག་འདེབས་མཛད་ཅིང་མཚན་གསོལ། དེ་ནས་བཟུང་ཁོང་རིན་པོ་ཆེས་
བདག་སྐྱོང་གནང་མུར་ཐོ་ལེ་དགེ་བཤེས་དང་ཨ་ལགས་འཇམ་བཟང་། wr
ལགས་འཕྲིན་གོ་སོགས་བསྟན་འཛིན་གྱི་སྐྱེས་བུ་དུ་མ་ལྷན་འཛོམས་བྱུང་ཞིང་།
དགེ་འདུན་པ་བརྒྱ་ལྷག་ལ་ སླེབས་ནས་གཞུང་བཀའ་པོད་ལྔའི་འཆད་ཉན་



ཞིན་ཧེ་དྷི་ཚ་དགོན་དགའ་ལྡན་བཤད་སྒྲུབ་དར་རྒྱས་གླིང་། ་629 ：
བཙུགས་ཏེ་ཆོས་གྲྭར་འཕེལ་རྒྱས་ཆེན་པོ་བྱུང་། དེ་ལྟར་ཆོས་ཀྱི་བགྱི་བ་ཁོ་
ནས་དུས་འདའ་ཞིང་བུ་སློབ་མང་དུ་བསྐྱངས་མཐར་དགུང་ལོ་དོན་གསུམ་སྟེང་
སྐུ་མྱ་ངན་ལས་འདས་སོ། ། །
དེ་ལྟ་བུའི་གནས་དགོན་གྱི་རྟེན་དང་བརྟེན་པའི་སྐོར་ནི། གོང་དུ་
བཤད་པའི་དགེ་བའི་བཤེས་གཉེན་ཆེན་པོ་རྗེ་དགེ་ལེགས་རབ་བརྟན་རྒྱལ་
མཚན་ཉིད་ཀྱིས་དགུང་ལོ་ང་དགུ་སྟེ་སྤྱི་ལོ1937ལོར་གསར་འདེབས་མཛད་
ཅིང་། དེ་དུས་གྲྭ་ཤག་སུམ་ཅུ་ལྷག་དང་། མགོན་ཁང་ནང་དུ་གཙོ་སྐུ་
འཇིགས་བྱེད་དཔའ་གཅིག་མི་ཚད་གཉིས་ཅན་གྱི་གཡས་སུ་མགོན་པོ་ཕྱག་དྲུག་
པ་གཡོན་དུ་དམ་ཅན་ཆོས་རྒྱལ་བཅས་མི་ཚད་ཙམ་དང་། གཡས་ངོས་དང་
གཡོན་ངོས་ཀྱི་ཀུན་དགའ་ར་བར་ལྷ་མོ་རྣམ་སྲས་གུར། ལྕམ་སྲིང་རྨ་ཆེན།
སྟེང་དུ་རྒྱལ་བ་ཡབ་སྲས་གསུམ་རིགས་གསུམ་མགོན་པོ། ཇོ་འབྲོམ་ཡབ་སྲས་
སོགས་པ་ཟི་འོད་འབར་བ་མང་དུ་བཞུགས། འདིའི་ནང་རྟེན་ཚང་མ་གསེར་
ཟངས་སྨན་སྐུ་སོགས་འབའ་ཞིག་ཡིན་ལ་ཕལ་ཆེར་གྱི་ཐུགས་ཀ་ན་བྱིན་དྲོད་
ཡོད་པར་གྲགས་སོ། ། གཞན་ཡང་སྤྱན་ལྔ་ཅན་གྱི་འདུ་ཁང་གི་ནང་དུ་གཙོ་
སྐུ་དཔལ་ལྡན་དྲིལ་བུ་བའི་ལྷ་གྲངས་སོ་བདུན། དེ་དག་གི་གཡས་ཕྱོགས་སུ་
རྒྱལ་བ་བྱམས་པ་མི་ཚད་ཙམ་དང་ཉེ་བའི་སྲས་ཆེན་བརྒྱད། གཡོན་ཕྱོགས་
སུ་རྗེ་བཙུན་འཇམ་པའི་དབྱངས་མི་ཚད་ཙམ་དང་རྒྱུན་དྲུག་མཆོག་གཉིས་
གནས་བརྟན་བཅུ་དྲུག་སོགས་ཀྱི་འབག་སྐུའི་ནང་རྟེན་དང་འདུལ་འཛིན་པ་
བརྒྱ་ལ་ཉེ་བ་དང་བླ་མ་གསུམ་བཅས་ས་དེ་གའི་སྐལ་ལྡན་བསོད་ནམས་ཀྱི་ཞིང་
དུ་གྱུར་པ་ལགས་སོ། །
ང་བརྒྱད་ལོར་དགོན་པ་འདི་ཡང་དགོན་སྡེ་གཞན་དག་དང་འདྲ་བར་



： 630.
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
གནོད་སྐྱོན་ཚབས་ཆེན་ཐེབས་ཏེ་འཇིག་མོད། འོན་ཀྱང་ཏང་གི་ཡང་དག་
ཆོས་ལུགས་སྲིད་ཇུས་དངོས་འབེབས་བྱས་འོག་སྤྱི་ལོ1984ལོར་དད་ལྡན་
ཡོངས་ཀྱི་རེ་འདུན་བཞིན་དགོན་ པར་ཡང་བསྐྱར་ཆོས་སྒོ་འབྱེད་པའི་ཆོག་
མཆན་གནང་ཞིང་། དད་ལྡན་མང་ཚོགས་དང་དགེ་འདུན་པ་ཡོངས་ཀྱིས་
ཧུར་བརྩོན་བྱས་མཐར་ཐུབ་བསྟན་ཡང་དར་གྱི་སྐལ་བ་བཟང་པོའི་ཉི་གཞོན་
མཁར་འཕགས་ཤིང་སྡུག་དང་མུན་པ་ཡོངས་སུ་སེལ་བའི་དུས་སླར་ཡང་འདུ་
ཁང་གྱན་ལྔ་ཅན། ནང་དུ་ཇོ་སྐུ་དང་དེའི་གཡས་སུ་བྱམས་པ་གཡོན་དུ་
འཇམ་པའི་དབྱངས། དེ་དག་གི་མཐའ་སྐོར་གྱི་ཀུན་ད་ལ།འ་ར་བར་གནས་
བརྟན་བཅུ་དྲུག་ཉེ་བའི་སྲས་བརྒྱད། རྒྱན་དྲུག་མཆོག་གཉིས། རྗེ་ཡབ་
སྲས་སོགས་ཀྱི་སྨན་སྐུ་གཟི་འོད་འབར་བ་དུ་མ་དང་། བཀའ་འགྱུར་དང་
བསྟན་འགྱུར། རྒྱལ་བ་ཡབ་སྲས་དང་ཀུན་མཁྱེན་འཇམ་དབྱངས་བཞད་པ་
སོགས་མཁས་དབང་དུ་མའི་གསུང་འབུམ་དང་ཡིག་ཆ་སྣ་ཚོགས་ཀྱི་དཔེ་མཛོད།
ཐོག་ཁང་དུ་བདེ་མཆོག་གྱི་གཙོ་བོ་ཐུབ་པ་རྡོར་གདན་མ་རྒྱ་གར་ཤར་ལི་བྱིན་
རླབས་ཀྱི་ཚ་དྲོད་འབར་བ་གཅིག་དང་རྒྱ་ནག་ནས་གདན་དྲངས་པའི་གསེར་
ནག་གི་མཆོད་རྟེན་ཁྲུ་ཚད་མ་གཅིག་ གླེགས་བམ་གསེར་བྲིས་དང་ཚོན་བྲིས་
ཀྱི་གྱན་ཐང་བདེ་མཆོག་གི་ལྷ་གྲངས། འཇིགས་བྱེད་ཀྱི་ལྷ་གྲངས། དུས་
འཁོར། ཀུན་རིག་སྨན་བླ། ལྟུང་བཤགས་བཅས་ཀྱི་ལྷ་གྲངས་དང་འོད་
དཔག་མེད། མི་འཁྲུགས་པ། ཤམ་བྷ་ལ་བཅས་ཀྱི་ཞིང་ཐང་ སངས་
རྒྱས་ཀྱི་སྐྱེས་རབས་བཅས་ཀྱི་ལྷ་རིས་སྒྱུ་རྩལ་ངོ་མཚར་བ་མང་པོ་དང་ཐོག་ཁང་
དུ་བཀའ་བསྟན་བཅོས་དང་སྔོན་བྱོན་མཁས་དབང་དུ་མའི་གསུང་འབུམ་
སོགས་སྐུ་གསུང་ཐུགས་རྟེན་གྱིས་ཡོངས་སུ་གཏམས་པ་ལགས་སོ། །



ཞིན་ཧེ་ས་སྣ་དགོན་དགའ་ལྡན་བསྟན་འཕེལ་གླིང་། ： 631 ·
གཞན་ཡང་མགོན་ཁང་ཀ་བ་བཅུ་གཉིས་ཅན་གྱི་ནང་དུ་འཇིགས་བྱེད་
མགོན་པོ་ཕྱག་དྲུག་པ། དམ་ཅན་ཆོས་རྒྱལ་བཅས་གཙོ་སྐུ་མི་ཚད་ཙམ་རེ།
གཡས་གཡོན་དུ་རྣམ་སྲས། གུར། ལྷ་མོ། གནས་ཆུང་སྐུ་ལྔ། རྗེ་
ཡབ་སྲས། རིགས་གསུམ་མགོན་པོ་སོགས་ཀྱི་རྟེན་བཞེངས་ལེགས་པར་གྲུབ་
རྗེས་རྗེ་བཙུན་ཡེ་ཤེས་རྒྱ་མཚོ་ཚང་སླར་ཡང་གནས་འདིར་ཕེབས་ཏེ་རྟེན་དེ་
དག་ལ་རབ་གནས་ཀྱི་མེ་ཏོག་གཏོར་ཞིང་། ཁོང་གིས་བླ་མ་མཛད་ཅིང་རྗེ་
བཙུན་བླ་མ་གྲགས་པས་མཁན་པོ་མཛད་དེ་དགེ་འདུན་པ་བཅུ་ཕྲག་གསུམ་ལྷག་
ལ་ད་གེ་སློང་གི་སྡོམ་པ་བསྒྲུབས། བཅུ་ཕྲག་ཕྱེད་དང་གཉིས་ལ་དགེ་ཚུལ་
བསྒྲུབས། རྗེ་བཙུན་ཡེ་ཤེས་རྒྱ་མཚོ་ཚང་གིས་སོ་ཐར་གྱི་མདོ་གསུངས་ཏེ་
ཡང་དར་གྱི་གཞི་གསུམ་ཉམས་བཞེས་ལྟར་བསྐྱར་འཛུགས་གནང༌། རྗེ་དགེ་
ལེགས་དོན་གྲུབ་རྒྱ་མཚོས་ཞུས་པ་ལྟར་ཁོང་ཚང་གིས་དྷི་ཚ་ནས་དགེ་རྒན་
མང་གས་ཏེ་མཚན་ཉིད་སླར་ཡང་བཙུགས་ཤིང་དགེ་འདུན་པ་བཞི་བཅུ་ལྷག་
གིས་སློབ་གཉེར་མཛད་དེ་འཛིན་གྲྭ་ཡང་བསྡུས་གྲྭ་ནས་ཕར་ཕྱིན་སྐབས་བཞི་
བའི་བར་དུ་ཡོད་དོ། ། འདོན་ད་བྱངས་རྟ་སོགས་ད་གེ་ལུགས་པའི་དགོན་སྡེ་
གཞན་དང་ཡོངས་སུ་མཚུངས་ལ། ལྷག་པར་དུ་དྷི་ཚ་བཀྲ་ཤིས་ཆོས་སྡིངས་
ཀྱི་ཕྱག་སྲོལ་མ་ཉམས་པར་རྒྱུན་འཛིན་གནང་ཐོག་བླ་སློབ་ཚང་མ་ཐུགས་མཐུན་
ཁྲིམས་གཙང་ངང་བསྟན་འགྲོའི་དོན་ལ་གཞོལ་བཞིན་པའི་སྐབས་ལགས་སོ།།
ས་སྣ་དགོན་དགའ་ལྡན་བསྟན་འཕེལ་གླིང་།
ཞང་ནས་ནུབ་བྱང་དུ་སྤྱི་ལེ་ཉེར་གཅིག་གི་མཚམས་ཏེ།
ཧང་ང་ཛ་སག་གི་



• 632 ·
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
མངའ་ཁོངས་སུ་ཆགས་ཡོད། དགོན་སྡེ་འདི་ནི་རབ་བྱུང་བཅོ་ལྔ་བའི་མེ་ཕོ་
འབྲུག་སྟེ་སྤྱི་ལོ1916ལོར་གོང་ཡུ་སྤྲུལ་སྐུ་བློ་བཟང་བསྟན་པ་དར་རྒྱས་མཆོག་
གིས་ཕྱག་འདེབས་མཛད།
འདེབས་པ་པོའི་སྐུ་གོང་མ་བྱ་ཁྱུང་དགོན་པའི་ཁྲི་རབས་སོ་བཞི་བ་
མཁན་ཆེན་ངག་དབང་རྒྱ་མཚོ་ནི་རབ་བྱུང་བཅོ་ལྔ་བའི་ས་འབྲུག་སྟེ་སྤྱི་ལོ་
1868ལོར་གཅན་ཚའི་གོང་ཡུར་ཡབ་དཀོན་མཆོག་སྐྱབས་དང་ཡུམ་སྙིང་མོ་
སྐྱིད་གཉིས་ཀྱི་སྲས་སུ་འཁྲུངས་ཤིང་། དགེ་ལྡན་བསྟན་པའི་འབྱུང་ཁུངས་
བྲག་བྱ་ཁྱུང་དགོན་ནས་ཆོས་སྒོར་ཞུགས་ཏེ། བསྡུས་གྲྭ་དང་བློ་རྟགས་སོགས་
ལ་སྦྱང་བ་མཛད། དགུང་ལོ་ཉེར་བརྒྱད་ཀྱི་སྟེང་དབུས་སུ་བྱོན་ཞིང་སེར་
བྱེས་སུ་གཞུང་བཀའ་པོད་ལྔ་སོགས་ལ་ཐུགས་གཉེར་མཛད། དེ་ནས་མདོ་
སྨད་དུ་ཕེབས་ཏེ་བྱ་ཁྱུང་དགོན་གྱི་མཁན་ཁྲིར་བཞུགས། སྐབས་དེར་དཔལ་
ལྡན་ཡོན་ཚོགས་མའི་རྟ་དབྱངས་གཏོང་བ་དང་། རྒྱན་འཇུག་མཚན་གསུམ་
རྒྱུགས་ལེན་པའི་སྲོལ་བཙུགས། དུས་རྟག་ཏུ་ཐུགས་གཡེང་བ་མེད་པར་
ཐུགས་དམ་ལ་གཞོལ་བའི་མུར་དགུང་ལོ་དོན་གསུམ་སྟེང་སྐུ་མྱ་ངན་ལས་འདས།
སྐུ་གོང་མའི་ཡང་སྤྲུལ་གོང་ཡུ་བློ་བཟང་བསྟན་པ་དར་རྒྱས་ནི་རབ་བྱུང་
བཅོ་ལྔ་བའི་ས་ཕོ་བྱི་སྟེ་སྤྱི་ལོ1888ལོར་གོང་ཡུ་པདྨ་ཉིན་ནས་ཡབ་ཁབ་སོ་དང་
ཡུམ་རྡོ་སྐྱིད་གཉིས་ཀྱི་སྲས་སུ་འཁྲུངས། བྱ་ཁྱུང་དགོན་ནས་ཆོས་གྲྭར་ཞུགས་
ཤིང་། རྗེས་སུ་དྷི་ཚར་ཕེབས་ཏེ་བཤེས་གཉེན་ཆེན་པོ་ཚུལ་ཁྲིམས་རབ་རྒྱས་
སོགས་ལ་བསྟེན་ནས་གཞུང་མཚན་ཉིད་སོགས་ལ་སྦྱང་བ་མཛད། ཐུའུ་
བཀྭན་ཆོས་ཀྱི་ཉི་མའི་ལུང་བསྟན་ལྟར་ཉི་མ་ནུབ་ཕྱོགས་སུ་ཕེབས་ཏེ་ཛ་སག་
མགོན་པོ་སྐྱབས་དང༌། དཔོན་ཕྲུག་འབུམ་ལོ་ཇི་དགེ་མཆོག་སྤྲུལ་སྟག་ཤམ་



ཞིན་ཧེ་ས་སྣ་དགོན་དགའ་ལྡན་བསྟན་འཕེལ་གླིང་། ： 633 ་
སོགས་ཀྱིས་སྦྱིན་བདག་བྱས་ཤིང་། རབ་བྱུང་བཅོ་ལྔ་བའི་མེ་འབྲུག་སྟེ་སྤྱི་ལོ་
1916ལོར་ཁོང་དང་སྟག་ཤམ་བློ་བཟང་ཐབས་མཁས་རྒྱ་མཚོ། དཔོན་ཕྲུག་
འབུམ་ལོ་ སོབས་ཀྱིས་དགོན་ སར་བརྟགས་ཏེ་ ས་སྣ་ནས་གཞི་ཆགས། ལོ་
འགའ་འགོར་རྗེས་འདུ་ཁང་གཅིག་དང་། གྲྭ་ཤག་འགའ་ཤས་བཞེངས་གྲུབ་
བྱུང་ཞིང་རིམ་བཞིན་ཇི་དགེ་སོགས་ལྷ་སྡེ་ཡོངས་དང་ལྷག་པར་དུ་ཨ་ཚོགས་ཚོ་
བ་རྣམས་སྦྱིན་བདག་གི་གཙོ་བོར་གྱུར། རབ་བྱུང་བཅུ་དྲུག་པའི་ཤིང་མོ་
ཕག་སྟེ་སྤྱི་ལོ་1935ལོར་གོང་ཡུ་རིན་པོ་ཆེ་སྐུ་འབུམ་བྱམས་པ་གླིང་དུ་ཕེབས་ཏེ་
པཎ་ཆེན་བློ་བཟང་ཆོས་ཀྱི་ཉི་མར་མཇལ། པཎ་ཆེན་མཆོག་གིས་ཁོང་ལ་
ཁྱེད་ཀྱིས་ཧང་ང་ཛ་སག་གི་ཁོངས་སུ་དགོན་པ་བཏབ་པ་བཟང་ཞེས་བསྔགས་
བརྗོད་དང་འབྲེལ་ཐོབ་ཏོག་དང་བཅས་ནོམ་མཆི་མཁན་པོའི་གོ་ས་གནང་ཞིང་
གསར་དུ་བཏབ་པའི་དགོན་པ་དེར་དགའ་ལྡན་བསྟན་འཕེལ་གླིང་ཞེས་མཚན་
གསོལ་བར་མ་ཟད། དགོན་ སྡེ་འདི་ལ་སུས་ཀྱང་གནོད་པ་བཏང་མི་ཆོག་
ཅེས་བཀའ་ལུང་བཟང་པོ་གནང་བའི་བཀའ་ཤོག་ད་ལྟའང་བདག་གཉེར་བྱས་
ཏེ་དངོས་སུ་མཇལ་རྒྱུ་ཡོད། དེ་ནས་བཟུང་དགོན་པའི་སྐུ་གསུང་ཐུགས་རྟེན་
དང་། གྲྭ་ཤག་རིམ་བཞིན་འཕེལ་རྒྱས་སུ་ཕྱིན། རབ་བྱུང་བཅུ་དྲུག་པའི་
མེ་སྤྲེལ་ཏེ་སྤྱི་ལོ1956ལོར་དགོངས་པ་ཆོས་དབྱིངས་སུ་བསྡུས་སོ། །
དེའི་རྗེས་ སུ་ ཇི་ དགེ་ མཆོག་ སྤྲུལ་ གྱིས་ དགོན་ པའི་ ཐུགས་ཁུར་ ཟབ་
བཞེས་གནང་ནས་འདུ་ཁང་དང་རྟེན་བཞེངས་སོགས་རྒྱ་ཆེར་གནང་རྒྱུའི་སྟ་
གོན་མཛད་ཀྱང་། ཁོང་དགུང་ལོ་ཤིན་ཏུ་བགྲེས་སྟབས་སྐུ་གཞོགས་ཆེ་ཤོས་
རིན་པོ་ཆེ་ཚང་ཆེད་དུ་གདན་འདྲེན་ཞུས་ཏེ་མ་འོངས་པར་དགོན་པའི་དར་
རྒྱས་ཐད་ཐུགས་ཁུར་གནང་རྒྱུའི་སྐྱབས་འཇུག་ནན་ཞུ་བྱས། དེའི་རྗེས་སུ་ཇི་



་634： མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
དགེ་ཚང་བླ་དཔོན་གཉིས་ཀྱི་ཚུལ་དུ་བཞུགས་ཏེ་འགྲོ་དོན་ལེགས་པར་བསྐྱངས་
སོ། །
ང་བརྒྱད་ཡར་སྔོན་དུ་དགོན་པ་འདིར་འདུ་ཁང་གཅིག་དང་། བླ་
སྤྲུལ་གསུམ། དགེ་འདུན་པ་ལྔ་ཅུ་ལྷག་བཞུགས། རྟེན་གཙོ་བོ་གསེར་སྐུ་
མགོན་པོ་གསུང་བརྗོད་མ་དང་། ཇོ་བོ་ཤཱཀྱ་ཐུབ་པ། མགོན་པོ་ སོགས་
བཞུགས། ང་བརྒྱད་སྐབས་སུ་དགོན་པར་གནོད་སྐྱོན་ཐེབས་ཏེ་ཉམས་པར་
གྱུར། ཡིན་ཡང་ཏང་གི་ཆོས་ལུགས་དད་མོས་རང་དབང་གི་སྲིད་ཇུས་དངོས་
སུ་ལག་ལེན་ཏུ་བསྟར་བ་དང་མཉམ་དུ། ས་གནས་དད་ལྡན་སེར་སྐྱ་མང་
ཚོགས་ཡོངས་ཀྱི་རེ་བ་ལྟར་རབ་བྱུང་བཅུ་དྲུག་པའི་ཆུ་ཁྱི(སྤྱི་ལོ1982)ལོར་
ཡང་བསྐྱར་ དགོན་ པ་སླར་གསོ་བྱེད་འགོ་བརྩམས་ཏེ་ཆོས་ སྒོ་ཕྱེ། ད་ལྟ་
དགོན་པར་ཡོངས་འཛིན་ཚུལ་ཁྲིམས་རབ་རྒྱུས་ཀྱི་ཡང་སྤྲུལ་དམ་པ་བློ་བཟང་
ཐབས་མཁས་ཚང་དང་ཨ་ལགས་འཕྲིན་ལས་ཚང་གཉིས་བཞུགས་ཡོད་པར་མ་
ཟད། དེ་ལས་སྤྲོ་འོས་པ་ཞིག་ནི་གོང་ཡུ་རིན་པོ་ཆེའི་སྐུ་ཕྲེང་བཅུ་གསུམ་པ་བློ་
བཟང་བསྟན་པ་དར་རྒྱས་ཀྱི་ཡང་སྤྲུལ་འཁྲུལ་བྲལ་བློ་བཟང་ཚུལ་ཁྲིམས་རྒྱ་མཚོ་
ཉིད་ཀྱང་རབ་བྱུང་བཅུ་དྲུག་པའི་ས་བྱ་སྟེ་སྤྱི་ལོ1969ལོར་ཞིན་ཧེ་རྫོང་ཧང་ང་
གསེར་གཤོང་རིང་མོ་རུ་ཡབ་སེང་ལོ་དང་ཡུམ་ལྷ་ལ་སྐྱིད་གཉིས་ཀྱི་སྲས་སུ་སྐུ་
བལྟམས་ཤིང་། སྔ་གཞུག་ཏུ་བླ་བྲང་བཀྲ་ཤིས་འཁྱིལ་སོགས་དགེ་ལྡན་བསྟན་
པའི་འབྱུང་གནས་དང་། མཚོ་སྔོན་མི་རིགས་དགེ་འོས་མཐོ་རིམ་ཆེད་སྦྱོང་
སློབ་གྲྭ་སོགས་ཤེས་རིག་དར་བའི་སྡིངས་ཀ་སོགས་སུ་འགྲིམས་ནས་གཞུང་རིག་
གནས་ཐམས་ཅད་ལ་ཐོས་བསམ་རྒྱུ་ཆེར་མཛད་དེ་བསྟན་འགྲོའི་དོན་ལ་གཞོལ་
བཞིན་མཆིས། དེང་སྐབས་དགོན་པ་འདིར་འདུ་ཁང་གཅིག་དང་སྒོར་ཁ་



ཞིན་ཧེ་བཀྲ་ཤིས་ཆོས་སྒང་དགོན། • 635
གཉིས། གྲྭ་ཤག་རྒྱུན་ལྔ་བཅུ་ལྷག་ཡོད་ཅིང་བླ་སློབ་ཚང་མས་ཐུགས་དགོངས་
ག་ཅིག་ཏུ་བསྒྲིལ་ཏེ་ཞྭ་སེར་བསྟན་པ་རིན་པོ་ཆེ་གོང་ནས་གོང་དུ་སྤེལ་བར་བྲེལ་
འདུག་གོ །
བཀྲ་ཤིས་ཆོས་སྒང་དགོན།
བཀྲ་ཤིས་ཆོས་སྒང་དགོན་ནི་ཞིན་ཧེ་རྫོང་འབྲོང་མཐིལ་ཞང་གི་ལྷོ་ཤར་
དུ་སྤྱི་ལེ་བཅུ་གཉིས་ཀྱི་ས་སྟེ། ཨ་མྱེས་ཁྲུབ་ཆེན་དུ་གྲགས་པའི་ལྷོ་ངོས་སུ་
ཆགས་ཡོད། མདུན་རི་ནི་ནགས་ཚལ་སྟུག་པོས་ཁེངས་ཤིང་འདབ་ཆགས་སྣ་
ཚོགས་ཀྱིས་སྐད་སྙན་བར་མེད་དུ་སྒྲོག་པའི་གོང་ཚེའི་རྫ་རི་དང་། ཤར་རི་
གཟི་ན། ནུབ་རི་མདོ་སྡེ་བཅས་ཕྱོགས་བཞི་རུ་དགོན་པ་འདི་སྲུང་བའི་ཚུལ་
གྱིས་བརྗིད་ཆགས་སུ་གནས། །
དགོན་འདི་ཕྱག་འདེབས་གནང་མཁན་ནི་རྒྱ་བཟའ་རྣ་སྐོར་སྡེ་བའི་
མགོན་ནེ་ཡབ་ཡུམ་གཉིས་ལ་སྲས་བཞི་དང་སྲས་མོ་གཉིས་འཁྲུངས་པ་ལས་སྲས་
འབྲིང་བ་སྔགས་འཆང་ཆོས་དཔལ་ཚང་ཡིན་ལ། ཁོང་ནི་རབ་བྱུང་བཅོ་ལྔ་
བའི་མེ་བྱ་སྟེ་སྤྱི་ལོ1897ལོར་སྐུ་འཁྲུངས་ཤིང་། ཁོང་ལ་སྲས་ལྔ་དང་སྲས་མོ་
བཞི་ཡོད། ཁོང་ནི་སྐུ་ན་ཕྲ་དུས་ནས་རང་གཤིས་བཟང་ཞིང་སྡིག་པ་ལ་
འཛེམ་པ་ཞིག་ཡིན། དགུང་ལོ་བཅུ་བདུན་སྟེང་ཐོ་ལེའི་དགེ་བཤེས་རྗེ་དཀོན་
མཆོག་ཟླ་བ་རིན་པོ་ཆེའི་མདུན་ནས་དགེ་བསྙེན་གྱི་སྡོམ་པ་བཞེས་ཏེ། ཟབ་
མོ་པ།ཅོད་དབང་དང༌། དེའི་མན་ངག་ལག་ལེན་སོགས་ཆ་ཚང་བར་ཞུས་
ནས་བཟླས་སྒོམ་ལ་འབད་པ་དང་། ཆུ་མིག་བརྒྱ་རྩ་བརྒྱུད་འགྲིམས་ནས་
མཐར་ཕྱིན་པའི་ཉིན་ཞིག་གི་སྔ་དྲོའི་ཐོ་རེངས་ཀྱི་དུས་སུ་བར་སྣང་ནས་མཁའ་



ལ་
，636 ： མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
འགྲོ་མས་ལུང་བསྟན་པ་དང་། རྒྱ་བཟའ་ཨ་ཆེ་ཚང་གི་བསླུ་བ་མེད་པའི་
བཀས་སྐུལ་ བར་ བརྟེན། རབ་ བྱུང་ བཅོ་ ལྔ་ བའི་ ལྕགས་ བྱ་ སྟེ་ སྤྱི་ལོ
1921ལོར་འཇམ་དབྱངས་མཁྱེན་རབ་མཆོག་ནས་ཐོག་མར་བཀྲ་ཤིས་ཆོས་
སྒང་འདི་ཕྱག་འདེབས་མཛད། གནས་འདིར་ཐོག་མར་འདུ་ཁང་གྱན་ལྔ་
བཞེངས་ཏེ་དགོན་པའི་མཚན་ལ་ཡང་མཁའ་འགྲོའི་ལུང་བསྟན་ལྟར་བཀྲ་ཤིས་
སྒང་ཞེས་གསོལ་ཞིང་། དགེ་ལྡན་པའི་རིང་ལུགས་འཛིན་པའི་ཆོས་སྡེ་ཞིག་
ཡིན། སྤྱི་ལོ1948ལོར་ཆོས་དཔལ་རང་ཉིད་གཙོ་བྱས་ནས་སྲས་ཆེ་བ་དགེ་
སློང་རྒྱལ་མཚན་དང་། འབྲིང་བ་དགེ་སློང་འཇིགས་མེད། ཆུང་བ་ ཨ་
ལགས་ཨ་འཕུར་གྱི་སྤྲུལ་སྐུ་སོགས་ཀྱིས་འདུ་ཁང་སྔར་ལས་རྒྱ་བསྐྱེད་དེ་སྤྱན་ལྔ་
བཅུ་ཅན་གྱི་ཉིས་ཐོག་ཅིག་གསར་བཞེངས་གནང་། ནང་རྟེན་ཐུབ་དབང་
གཙོ་བོ་འཁོར་གསུམ་པ་དང་། གནས་བརྟན་བཅུ་དྲུག རྗེ་ཡབ་སྲས་
གསུམ། ལྟུང་བཤགས་ལྷ་སོ་ལྔ། རིགས་གསུམ་མགོན་པོ། ཐུགས་རྗེ་
ཆེན་པོ། འཇམ་དབྱངས་རིགས་ལྔ། སྒྲོལ་མ་ཉེར་གཅིག རྗེ་བཙུན་
བྱམས་མགོན། རྒྱལ་པའི་བཀའ་བསྟན་དང་རྗེ་ཡབ་སྲས་ཀྱི་གསུང་འབུམ།
བདེ་གསང་འཇིགས་གསུམ། མགོན་ཆོས་ལྷ་ལྔ་སོགས་བཞུགས། གཞན་
ཡང་དགོན་པའི་རྒྱབ་ཕྱོགས་སུ་ཤེར་ཕྱིན་དང་ཡུམ་འབུམ་ཐར་མདོ། རྡོ་རྗེ་
སྤྱོད་པ། ལྟུང་བཤགས། ཚེ་མདོ། བར་ཆད་ལམ་སེལ། བཟང་སྤྱོད་
སོགས་རྡོ་བརྐོས་སུ་བཞེངས་པ་རིང་ཚད་ལ་སྤྱི་ཁྲུ་བརྒྱད་ཅུ་དང་དཔངས་ཚད་
ལ་ཆ་སྙོམས་སྤྱི་ཁྲུ་གཉིས་རེ་ཡོད་པ། དུས་བཟང་ལ་ བདུད་རྩིའི་རིལ་བུ་
འབབ་པའི་རྟེན་བྱིན་ཅན་འགྲོ་བའི་བསོད་ནམས་གསོག་པའི་རྒྱུ་རུ་གྱུར་པ་དེར་
དུས་འགྱུར་ནང་དུའང་གནོད་པ་མ་བྱུང་བར་ད་ལྟ་དངོས་སུ་མཇལ་རྒྱུ་ཡོད།



ཞིན་ཧེ་བཀྲ་ཤིས་ཆོས་སྒང་དགོན།
་ 637 •
རྒྱ་བཟའ་ཨ་ཆེ་ཚང་གིས་བྱིན་གྱིས་བརླབས་པའི་ལྷ་མོ་རིག་བྱེད་མའི་འདྲ་སྐུ་
དང་། སྐུ་འབུམ་དགེ་བཤེས་ཚང་གིས་གཏེར་ནས་བཏོན་པའི་རྡོ་རྗེ་རྣལ་
འབྱོར་མའི་སྐུ་རང་བྱོན་རྣམས་ཀྱང་བཞུགས་སོ། །
གཞན་གནས་འདིར་སྐྱེས་ཆེན་དམ་པ་རྣམས་ཀྱིས་ཞབས་ཀྱིས་བཅགས་
ཤིང་བྱིན་གྱིས་བརླབས་པའི་ཚུལ་ནི། སྤྱི་ལོ1948ལོའི་སྔ་གཞུག་ཏུ་རྭ་རྒྱའི་
ཨ་ཁུ་ཚང་ཆེ་ཆུང་གཉིས་རིམ་བཞིན་ཕེབས་ཏེ་དགེ་འདུན་པ་དྲུག་ཅུ་ལྷག་ལ་ནཱ་
རོ་མཁའ་སྤྱོད་མའི་དབང་དང་མན་ངག་སོགས་གནང་ཞིང་། བསྙེན་སྒྲུབ་
དང་བཅུ་ཆ་སྦྱིན་སྲེག་སོགས་མཐར་ཕྱིན་པར་བྱས་པ་དང་། རྒྱ་བཟའ་དགེ་
བཤེས་རིན་པོ་ཆེ་ཚང་ཡང་གནས་འདིར་ཕེབས་ཤིང་རྟེན་སྐལ་དུ་ཇོ་སྐུ་ཞིག་
གནང་ནས་རབ་གནས་མཛད། ཨ་ལགས་གཟན་དཀར་ཚང་དང་། མཛོད་
དགེ་རི་ཁྲོད་པ། མཛོད་དགེ་ཨ་ལགས་ཚང་བཅས་སྔ་ཕྱིར་ཕེབས་ནས་སྒྲུག་
པ་ཉམས་ལེན་མཛད། སྤྱི་ལོ1950ལོར་ སྟོང་སྐོར་མདོ་ སྟེ་ རྒྱ་མཚོ་ཚང་
དགོན་གནས་འདིར་ཕེབས་ཏེ་ལོ་འཁོར་གཉིས་ཀྱི་ཡུན་དུ་དཔལ་རྡོ་རྗེ་འཇིགས་
བྱེད་མཆོག་གི་བསྙེན་པ་མཛད། རྭ་རྒྱའི་མགོན་ཤུལ་ཚང་དང་རོང་བོ་བྱང་
རྩེ་ཚང་། གསེར་ལག་དགོན་པའི་ཨ་རིག་ཚང་བཅས་ཀྱང་གནས་འདིར་
ཕེབས་ནས་སྒྲུབ་པ་ཉམས་ལེན་མཛད། སྐབས་དེར་གནས་འདིར་འདུ་ཁང་
གཅིག་དང་། སྟོང་སྐོར་ཚང་དང་ཆོས་དཔལ་ཚང་རྣམ་གཉིས་ཀྱི་ནང་ཆེན་
གཉིས། གྲྭ་ཤག་བཅོ་ལྔ་ལྷག་ཙམ་ལ་བུད་འདུག རབ་བྱུང་བཅུ་དྲུག་པའི་
ཆུ་འབྲུག་སྟེ་སྤྱི་ལོ1952ལོར་དགེ་སློང་འཇིགས་མེད་དང་ རྒྱལ་མཚན་རྣམ་
གཉིས་སྐུ་གཤེགས་སྟབས་རྣལ་འབྱོར་སྨྱུང་གནས་པ་རྗེ་ཐུབ་བསྟན་མཆོག་གིས་
དགོན་པའི་ཕྱག་ལེན་ཆོ་གའི་སྦྱོར་བ་ཆད་ལྷག་མེད་པར་སྲུང་སྐྱོང་བྱས་པ་དང་



：638：
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
འབྲེལ་བཞི་བའི་སྨྱུང་གནས་སྲུང་བ་དང་། དབྱར་ཆོས་སྐབས་སུ་ཡི་དམ་གྱི་
སྒྲུབ་མཆོད་རྒྱུས་པ་དང་འབྲེལ་བའི་རྡོ་རྗེ་སྲུང་ མ་དམ་ཚིག་ཅན་རྣམས་ཀྱི་
བསྐང་བཤགས། དགྲ་ལྷའི་དཔུང་བསྟོད། གཏོར་ཟོར་འཕེན་པ་སོགས་
འགྲོ་དོན་སྒྲུབ་པ་རྒྱ་ཆེར་སྤེལ་ཞིང་དགེ་འདུན་པ་ཡང་སུམ་ཅུ་ལྷག་ལ་སླེབས།
ཕྱིས་སུ་དུས་འགྱུར་གྱི་དབང་གིས་འདུ་ཁང་དང་གྲྭ་ཤག་ཡོད་ཚད་ལྷག་ལུས་
མེད་པར་བཤིག་ཅིང་ནང་རྟེན་རྣམས་ཀྱང་འཇིག ཡིན་ཡང་ཏང་གི་ཡང་
དག་སྲིད་ཇུས་དངོས་འབེབས་བྱས་རྗེས་དད་ལྡན་མང་ཚོགས་ཡོངས་ཀྱི་རེ་
འདུན་ལྟར་ རིམ་ པ་ སོ་ སོའི་ འགོ་ ཁྲིད་རྣམ་ པའི་ཐུགས་ཁུར་འོག་ ཏུ་ སྤྱི་ལོ
1985ལོར་སླར་ཡང་ཆོས་སྒོ་འབྱེད་པའི་ཆོག་མཆན་གནང་སྟེ། ད་ལྟ་ཨ་
ལས་ས་ཨོའུ་ཀྱུ་ཚང་དང་ཨ་ལགས་གཏེར་སྟོན་ཚང་རྣམ་གཉིས་ཀྱིས་དགོན་པའི་
དོ་དམ་ཨུ་ཡོན་ལྷན་ཚོགས་ཀྱི་ཀྲུའུ་རིན་གྱི་འགན་བཞེས་ཡོད་ཅིང་། དད་
ལྡན་ལྷ་ སྡེ་རྣམས་ཀྱི་མཐུན་རྐྱེན་འོག་ད་ལྟ་འདུ་ཁང་དང་། མགོན་ཁང་།
བྱམས་ཁང་བཅས་གསར་བཞེངས་ཡོངས་གྲུབ་བྱུང་སྟེ། རྟེན་གཙོ་འཇིགས་
བྱེད་དང་། བཀའ་བསྟན་ཆ་ཚང་། མ་ཎི་དུང་ཕྱུར་བརྒྱད། རྒྱ་བཟའ་
ཨ་ཆེའི་སྐུ་གདུང་སོགས་གསར་བཞེངས་མཛད་ཡོད། ཏིང་འཕགས་སྐལ་
གསུམ་དང་ཡུམ་ཚར་གཉིས་གསར་དུ་རྡོར་བརྐོས་ཡོད་པར་མ་ཟད། བདེ་
གཤེགས་མཆོད་ རྟེན་ བརྒྱད་ ཀྱང་ གསར་ བཞེངས་བྱས་ ཡོད། གཞན་ ཨ་
ལགས་རྣམ་གཉིས་ཀྱི་ནང་ཆེན་གཉིས་དང་གྲྭ་ཤག་ཉི་ཤུ། དགེ་འདུན་པ་
བཞི་བཅུ་ལྷག་བཞུགས་པས་ཕྱོགས་གང་ཐད་ནས་དགོན་པའི་བགྱི་བ་མཐའ་
དག་ཡར་ལྡན་དུ་མཆིས་སོ། །



ཞིན་ཧེ་ཐར་སྟོང་བྲག་དཀར་བཤད་སྒྲུབ་ནོར་བུའི་གླིང་།
» 639་
ཐར་སྟོང་བྲག་དཀར་བཤད་སྒྲུབ་ནོར་བུའི་གླིང་།
ཐར་སྟོང་བྲག་དཀར་བཤད་སྒྲུབ་ནོར་བུའི་གླིང་ངམ་པད་དཀར་ཆོས་
གླིང་ཞེས་པ་ནི། ཞིན་ཧེ་རྫོང་ཆུ་སྔོན་ཞང་གི་ནུབ་བྱང་ཕྱོགས་ཀྱི་སྤྱི་ལེ་ཉེར་
ལྔའི་མཚམས་ཏེ། ཐར་སྟོང་བྲག་དཀར་རི་བོའི་མདུན་དུ་ཆགས་པའི་དགེ་
ལུགས་པའི་དགོན་སྡེ་ཞིག་ཡིན། དགོན་པ་འདིའི་ཆགས་གནས་ཀྱི་རི་ལ་ཐར་
མདོའི་སྟོང་སྐུ་རང་བྱོན་བཞུགས་སྟབས། གནས་རི་ཆེན་པོ་དེའི་མིང་ལའང་
ཐར་སྟོང་བྲག་དཀར་དུ་གྲོགས་ཤིང་ཡུལ་ཕྱོགས་འདིའི་གནས་རི་འགངས་ཆེན་
ཞིག་ཡིན། རི་ ཐར་མདོ་སྟོང་སྐུ་བཞུགས་པའི་གནས་འདིར་རེབ་གོང་སྐུ་
གཞོགས་ཨ་རོལ་རིན་པོ་ཆེས་ལུང་བསྟན་པ་ལྟར་སྔགས་ས་བཀྲ་ཤིས་ཆོས་རྫོང་
དགེ་འཕེལ་བྱང་ཆུབ་གླིང་གི་དགོན་བདག་དམ་པ་སྔགས་ས་དགེ་བཤེས་ཆེན་མོ་
འཇམ་དབྱངས་དོན་ཡོད(སྤྱི་ལོ1877 ཡ1959) མཆོག་གི་དངོས་སློབ་
དཀོན་མཆོག་བསྟན་སྐྱོང་ཚང(སྤྱི་ལོ1918—1961)གིས་རབ་བྱུང་བཅུ་ .
དྲུག་པའི་ས་བྱི་སྟེ་སྤྱི་ལོ1948ལོར་ཕྱག་འདེབས་གནང་།
དགོན་པ་འདི་འདེབས་མཁན་དཀོན་མཆོག་བསྟན་སྐྱོང་ཚང་ངམ་ཨ་ཁུ་
བསྟན་སྐྱོང་དུ་འབོད་པ་འདི་ནི་སྒོ་མེ་ཆུ་སྔོན་ཞེས་པའི་ཡུལ་དུ་ཡབ་སྒོ་མེ་སྒྲུང་བ་
དཔལ་བཟང་དང་ཡུམ་ཀླུ་མོ་ཚེ་རིང་གཉིས་ཀྱི་སྲས་སུ་རབ་བྱུང་བཅོ་ལྔ་བའི་ས་
རྟ་སྟེ་སྤྱི་ལོ1918ལོར་སྐུ་བལྟམས་ལ། དགུང་ལོ་བརྒྱད་ཀྱི་སྟེང་སྔགས་སའི་
དགེ་བཤེས་ཀྱི་དྲུང་ནས་ཡི་གེ་འབྲི་ཀློག་ལ་སྦྱངས་ཤིང་། ཁོང་བློ་རིག་གསལ་
ཞིང་རྣོ་བས་ཀུན་ངོ་མཚར་བར་གྱུར། དགུང་ལོ་བཅུ་གཉིས་སྟེང་དགེ་བཤེས་
དཀོན་མཆོག་མཐར་ཕྱིན་གྱི་དྲུང་ནས་ཐེག་པ་ཆེན་པོ་བྱང་ཆུབ་མཆོག་གི་སེམས་



་ 640： མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
བསྐྱེད་ཞུས་ཏེ། བདག་བས་གཞན་གཅེས་ཀྱི་བྱང་སེམས་རྒྱུད་ལ་སྐྱེས་ཤིང་།
གཞན་གྱི་སྡུག་བསྔལ་སྤྱན་གྱིས་གཟིགས་པ་དང་སྙན་གྱིས་གསན་པ་ཙམ་གྱིས་
སྤྱན་ཆབ་བསིལ་ཞིང་སྙིང་རྗེ་མཛད། དགུང་ལོ་བཅུ་དྲུག་སྟེང་སྐྱ་ར་དགེ་
བཤེས་ཀྱི་མདུན་དུ་དགེ་ཚུལ་གྱི་སྡོམ་པ་བཞེས་ཤིང་། འདུལ་བ་མདོ་རྩ་དང་
ཀ་རི་ཀ་སོགས་ཀྱི་སྡོམ་ཚིག་རྣམས་ཐུགས་ལ་བཟུང་བ་དང་། འདུལ་ཁྲིམས་
ཀྱང་མིག་འབྲས་ལྟར་བསྲུངས། དེ་ནས་རེབ་གོང་སྐུ་གཞོགས་ཆེན་མོའི་
མདུན་དུ་རི་ཁྲོད་སྐྱབས་འཇུག་ཞུས་ནས་གཉིད་ཆག་ཟས་བརྗེད་ཀྱི་ངང་སྨྱུང་
གནས་སྲུང་བ་དང་སྒོམ་སྒྲུབ་ཉམས་ལེན་མཛད། འགྲོ་དོན་རྒྱ་ཆེར་མཛད་
མཐར་ལྕགས་ གླང་ སྟེ་སྤྱི་ལོ1961ལོར་སྐུ་གཤེགས། སྐུ་ཉིད་ཀྱི་བླ་མེད་
བཀའ་དྲིན་དང་དད་ལྡན་མང་ཚོགས་སྤྱི། ལྷག་པར་དུ་སྒོ་མེ་དཔོན་པོ་བཀྲ་
ལོ་སོགས་སྦྱིན་བདག་རྣམས་ཀྱི་མཐུན་རྐྱེན་འོག་དགོན་པར་འདུ་ཁང་གཅིག་
དང༌། ལྷ་ཁང་གཅིག་མགོན་ཁང་དང་བཅས་སྔ་ཕྱིར་བཞེངས་གྲུབ་བྱུང་
ཞིང་། རྟེན་གྱི་གཙོ་བོ་ཐུགས་རྗེ་ཆེན་པོ། མགོན་པོ་ཕྱག་དྲུག་པ། སྟོན་
པ། འོད་དཔག་མེད་ཀྱི་སྟོང་སྐུ་སོགས་བཞུགས། འདུ་ཁང་གི་གཡས་
གཡོན་གཉིས་སུ་རྗེ་ཡབ་སྲས་གསུམ་དང་། འཇིགས་བྱེད། བདེ་མཆོག
སྤྱན་རས་གཟིགས། ཚེ་ལྷ་རྣམ་གསུམ། སྒྲོལ་དཀར་སོགས་ཀྱི་ཞལ་ཐང་
མང་པོ་བཞུགས་ཤིང་། དགེ་འདུན་པ་བདུན་ཅུ་ལྷག་ལ་སླེབས་པས་དགོན་
གནས་དེར་བསྟན་པ་རིན་པོ་ཆེ་དབྱར་མཚོ་བཞིན་རྒྱས་ཤིང་འགྲོ་བའི་ཚོགས་
གསོག་དགེ་སྒྲུབ་ཀྱི་གནས་མཆོག་ཅིག་ཏུ་གྲུབ། འདོན་དབྱངས་རྟ་སོགས་
དགེ་ལུགས་པའི་དགོན་སྡེ་སྤྱི་དང་མཐུན་ནོ། ། ཕྱིས་སུ་དུས་འགྱུར་གྱི་དབང་
གིས་དགོན་པ་འདིར་གནོད་སྐྱོན་ཐེབས་ཏེ་སྔོན་མེས་པོ་སྔ་མ་རྣམས་ཀྱིས་དཀའ་



ཞིན་ཧེ་ཐར་སྟོང་བྲག་དཀར་བཤད་སྒྲུབ་ནོར་བུའི་གླིང་།
· 641 •
སྤྱད་འབད་ཐབས་ཀྱིས་བསྐྲུན་པའི་རིག་གནས་སྒྱུ་ རྩལ་གྱི་ཤུལ་བཞག་སྟེ་ངོ་
མཚར་པའི་བཟོ་བཀོད་ཀྱིས་བརྒྱན་པའི་གཙུག་ལག་ཁང་དང་། རིན་ཐང་
བྲལ་བའི་རྟེན་བཟང་རྣམས་མིང་གི་ལྷག་མ་ཙམ་དུ་གྱུར། ཡིན་ན་ཡང་ཏང་
གི་མི་རིགས་ཆོས་ལུགས་སྲིད་ཇུས་བཟང་པོའི་འོད་སྟོང་སླར་འཕྲོས་འོག་དད་
ལྡན་མང་ཚོགས་ཡོངས་ཀྱི་རེ་འདུན་བཞིན་རབ་བྱུང་བཅུ་དྲུག་པའི་ཤིང་བྱི་སྟེ་
སྤྱི་ལོ1984ལོར་གོང་རིམ་གྱིས་ཆོས་སྒོ་ཕྱེ་ཆོག་པའི་ཆོག་མཆན་གནང་བས་
དད་ལྡན་རྣམས་ཀྱི་རེ་བ་ཡིད་བཞིན་དུ་གྲུབ། ད་ལྟ་དགོན་པའི་འདུ་ཁང་།
ལྷ་ཁང་། མགོན་ཁང་གསུམ་བསྐྱར་བཞེངས་བྱས་ཏེ་ཡོངས་གྲུབ་བྱུང་ཡོད་ལ།
རྟེན་གྱི་གཙོ་བོ་ཐུགས་རྗེ་ཆེན་པོ་དང་། མགོན་པོ་ཕྱག་དྲུག་པ། སངས་
རྒྱས་ཤཱཀྱ་ཐུབ་པ། འོད་དཔག་མེད་ཀྱི་སྟོང་སྐུ་སོགས་ཤིན་ཏུ་བརྗིད་ཆགས་
པའི་ངང་དུ་བཞུགས་ཤིང་། འདུ་ཁང་གི་གཡས་གཡོན་དུའང་རྗེ་ཡབ་སྲས་
གསུམ་དང་། འཇིགས་བྱེད། བདེ་མཆོག་སྤྱན་རས་གཟིགས་སོགས་སྔོན་
གྱི་བཟོ་བཀོད་ལྟར་བཞེངས་པའི་ཞལ་ཐང་མང་པོ་བཞུགས་ཡོད་པར་མ་ཟད་།
གཞན་ལྡེབས་རིས་སོགས་ཀྱང་མང་པོ་བཞུགས། འདུ་ཁང་གྱན་དགུ་ཅན་དེ་
ཡུལ་དེའི་རྒྱན་དུ་མཆིས་ཤིང་། གྲྭ་ཤག་བཅུ་དྲུག་ལྷག་གིས་མཐའ་ན་བསྐོར་
ཡོད་ལ། དགེ་འདུན་པ་ཉེར་དྲུག་ཙམ་གྱིས་ཆོས་ཀྱི་དགའ་སྟོན་སྤེལ་བར་
བྲེལ་བཞིན་མཆིས། དགོན་པ་འདིས་རང་གི་འཚོ་བའི་མཐུན་རྐྱེན་དུ་ནོར་ཉི་
ཤུ་ལྷག་གསོ་སྐྱོང་བྱེད་པ་དང་། རྩྭ་ར་ས་མུའུ་ལྔ་བརྒྱ་ལྷག་ཡོད་པར། སྡོང་
བོ་བརྒྱ་ཕྲག་འགའ་བཙུགས་ཏེ་སྔོན་ལས་རྣམ་པ་གསར་བ་ཅན་དུ་བསྒྱུར་བཞིན་
བྱ་བ་ཐམས་ཅད་ཡར་ལྡན་དུ་འགྲོ་བཞིན་ནོ། །



，642 .
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
གཡུ་ལུང་བྲག་དཀར་ཨོ་རྒྱན་བསམ་གཏན་ཆོས་གླིང་།
གཡུལུང་བྲག་དཀར་ཨོ་རྒྱན་བསམ་གཏན་ཆོས་གླིང་ནི་ཞིན་ཧེ་རྫོང་
ཧོད་ཁ་ཞང་ནས་ནུབ་ཕྱོགས་སུ་སྤྱི་ལེ་གསུམ་གྱི་མཚམས་ཏེ། གཡུ་ཡི་མེ་ལོང་
ཡང་ཡང་ཕྱིས་འདྲའི་སྤང་ལྗོངས་ཡངས་པ་མེ་ཏོག་སྣ་ཚོགས་ཁྲ་ལམ་མེར་བཞད་
པའི་ཁོར་ཡུག་ཏུ་ཡན་ལག་བརྒྱད་དང་ལྡན་པའི་གཙང་ཆབ་སྔོན་མོ་ཡང་ལྷུང་
ལྷུང་དུ་འབབ་ པ་ དང་། ཤེལ་དཀར་གྱི་ མཆོད་རྟེན་ ལྟ་ བུའི་ བྲག་དཀར་
མཁའ་ལ་སྙེག་པ་གཡུ་ལུང་བྲག་དཀར་དུ་གྲགས་ པའི་གནས་སུ་ཆགས་ཡོད།
རབ་བྱུང་བཅོ་ལྔ་བའི་ཤིང་གླང་སྟེ་སྤྱི་ལོ1925ལོར་གྲུབ་པའི་དབང་ཕྱུག་ཆེན་
པོ་དཔའ་བོ་ལས་ཀྱི་རྡོ་རྗེ་ཚང་ དང་ཁོང་གི་དངོས་སློབ་འགའ་གནས་དེར་
ཕེབས་ཏེ་སྒྲུབ་པ་ཡུན་རིང་མཛད་ཅིང་། ཆོས་ཀྱི་རྒྱལ་ མཚན་ ཐོག་མར་
བསྒྲེངས། དགོན་པ་འདི་ནི་རྙིང་མ་བའི་གྲུབ་མཐའི་དགོན་ པ་ཞིག་ཡིན་
ཞིང་། མི་དགེ་བཅུ་སྤང་གི་ཚུལ་ཁྲིམས་ནས་ཚིག་གསུམ་རིམ་ནོད་ཀྱི་བསྙེན་
རྫོགས་སོགས་བར་སྐབས་སོ་སོའི་བསྲུང་བྱ་འདུལ་ཁྲིམས་རྣམས་མིག་འབྲས་
ལྟར་བསྲུངས་ཏེ། དགོན་པའི་སྐོར་ལམ་ཚུན་ཆད་ལ་དུ་ཆང་སྒོག་གསུམ་གྱི་
རིགས་ཁྱེར་ཡོང་མི་ཆོག་པ་དང་། དགོན་པའི་ཚོགས་ཟངས་ནང་ཤ་དམར་
གྱི་རིགས་ཀྱང་རེག་མི་ཆོག་ལ། གྲྭ་པ་རྣམས་གྲོང་ཆོག་ལ་འགྲོ་སྐབས་ཆེད་དུ་
བཤས་པའི་བསྔོས་ཤ་མི་ཟ་བ་སོགས་ཀྱི་བཅའ་ཁྲིམས་ཤིན་ཏུ་དམ་པས་དགེ་
འདུན་པ་ཚང་མ་ཆོག་ཤེས་ཚུལ་ལྡན་གྱི་ངང་ཐོས་བསམ་ལ་གཞོལ་བའི་སྲོལ་
ལེགས་པོ་ཞིག་ཆགས་འདུག ང་བརྒྱད་ལོའི་དུས་འགྱུར་གྱི་སྔོན་དུ་གནས་
དེར་བླ་མ་གཅིག་དང་གྲྭ་པ་སུམ་ཅུ་ལྷག་བཞུགས། དུས་འགྱུར་གྱི་དབང་



ཞིན་ཧེ་གཡུ་ལུང་བྲག་དཀར་ཨོ་རྒྱུན་བསམ་གཏན་ཆོས་གླིང་།
643 •
གིས་བླ་སློབ་རྣམས་ཐོར་ཞིང་ཆོས་ཀྱི་སྒྲ་ཚད་དེ་ཉམས་དམས་སུ་གྱུར་ཏོ། །
བསྟན་པ་ཡང་དར་གྱི་ཉི་གཞོན་མཁར་འཕགས་ཏེ་དད་ལྡན་སྐྱེ་འགྲོ་
མང་པོའི་འདབ་བརྒྱ་ལྷམ་མེར་བཞད་པའི་དུས་བཟང་དང་མཐུན་པར་རབ་
བྱུང་བཅུ་དྲུག་ པའི་ཆུ་ཁྱི་སྟེ་སྤྱི་ལོ1982ལོར་སྐྱབས་རྗེ་བསོད་ནམས་ཆོས་
འབྱོར་རིན་པོ་ཆེ་དཔོན་སློབ་དྲུག་ཙམ་སྔོན་གྱི་བླ་མའི་གདན་སར་ཕེབས་ཏེ།
ཁོང་གི་ཐུགས་མོས་བཞིན་མཚམས་སྒྲུབ་ཀྱིས་ཉིན་མཚན་འདའ་བར་མཛད་
པའི་དུས། རིམ་བཞིན་ཏང་གི་ཆོས་ལུགས་སྲིད་ཇུས་བཟང་པོའི་གོ་སྐབས་
དང་བསྟུན་ནས་ཕྱོགས་དེའི་གྲྭ་སློབ་མང་དུ་འདུས་ཤིང་། ཡུལ་ཕྱོགས་དེའི་
དད་ལྡན་མང་ཚོགས་རྣམས་ཀྱིས་རེ་བ་ནན་གྱིས་ཞུས་པར་བརྟེན། ཆུ་ཕག་
སྟེ་སྤྱི་ལོ1983ལོར་བླ་མས་ལུང་བསྟན་པ་ལྟར་རྡོ་བརྐོས་ཨ་ཡིག་འབུམ་ཕྲག་
ལས་བརྒལ་བ་དང་། སངས་རྒྱས་འོད་སྲུངས་ཀྱི་རིང་བསྲེལ་གཙོ་བྱས་པའི་
ནང་རྟེན་ཁྱད་པར་ཅན་གྱི་འདུ་ཁང་དང་མཆོད་རྟེན་བཅས་གསར་བཞེངས་
གནང་ཞིང་རབ་གནས་མཛད། ཤིང་བྱི་སྟེ་སྤྱི་ལོ1984ལོར་ཡུལ་ཕྱོགས་
འདིའི་དད་ལྡན་མང་ཚོགས་རྣམས་ཀྱི་འདོད་འདུན་དང་རེ་བ་ལྟར་གོང་རིམ་
གྱིས་ཆོས་སྒོ་ སླར་ཕྱེ་ཆོག་པའི་ཆོག་མཆན་གནང་། དེ་ནས་རིམ་བཞིན་
མཐུན་རྐྱེན་འབྱོར་བ་དང་བསྟུན་ནས་འདུ་ཁང་གྱན་དགུ་ཅན་རྟེན་དང་བཅས་
པ་སྤྱི་ལོ1985ལོར་གསར་བཞེངས་བྱས་ཏེ་ལེགས་གྲུབ་བྱུང་ཞིང་། རྟེན་གྱི་
གཙོ་བོ་རྒྱུ་རྡོ་ལས་གྲུབ་པའི་རྒྱ་བ་གར་གྲུབ་ཆེན་བརྒྱད་ཅུ། པདྨ་ཀཱ་རའི་སྣང་
བརྙན། ཆབ་མདོའི་ལི་མ་མི་ཚད་ཙམ། རྒྱལ་བ་རྡོ་རྗེ་འཆང་། གསེར་
ཟངས་ལས་གྲུབ་པའི་རྡོ་རྗེ་སེམས་དཔའ། ཐུགས་རྗེ་ཆེན་པོ་བཅུ་གཅིག་ཞལ།
ནཱ་རོ་མཁའ་སྤྱོད་མའི་སྐུ་བརྙན། ཚེ་ལྷ་རྣམ་གསུམ། སློབ་དཔོན་པདྨ་



： 644. མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
འབྱུང་གནས། རྗེ་བཙུན་འཇམ་པའི་དབྱངས། སྒྲོལ་མ། འོད་དཔག་
མེད། རྟ་མགྲིན་གསང་སྒྲུབ། རྗེ་ཡབ་སྲས་གསུམ། གནས་བརྟན་བཅུ་
དྲུག་སོགས་བཞུགས་ལ། , གཞན་ད་དུང་འོད་དཔག་མེད་ཀྱི་ཞིང་བཀོད།
ཟངས་མདོག་དཔལ་རིའི་ཞིང་བཀོད་སོགས་བཞུགས་སོ། ། ་
ཐུགས་རྗེ་ཆེན་པོའི་འདུ་ཁང་ཆེན་མོར( འདི་ལོ་ རིའི་ མ་ཎི་ ཕྱག་རྒྱུ་
འཚོགས་ས་ཡིན)རིགས་གསུམ་མགོན་པོ། ཚེ་ལྷ་རྣམ་གསུམ། སྒྲོལ་མ་
ཉེར་གཅིག མཁན་སློབ་ཆོས་གསུམ། བོད་ ཀྱི་ འཇམ་ དབྱངས་ རྣམ་
གསུམ། ཇོ་འབྲོམ་ཡབ་སྲས། མར་མི་དྭགས་གསུམ། ཇོ་བོ་རྗེའི་ཐུགས་
དམ་ལྷ་བཞི། འཛམ་གླིང་རྒྱན་དྲུག ཐུགས་རྗེ་ཆེན་པོ་ཕྱག་སྟོང་སྤྱན་སྟོང་
དང་བཅུ་གཅིག་ཞལ། ཕྱག་བཞི་བ་སོགས་དང་། གཞན་ཡང་ཀུན་བཟང་
ཡབ་ཡུམ། རྡོ་རྗེ་སེམས་དཔའ། འཇམ་དཔལ་བཤེས་གཉེན། བི་མ་མི་
དྲ། པདྨ་འབྱུང་གནས། ཀློང་ཆེན་རབ་འབྱམས་པ། ཀུན་མཁྱེན་
འཇིགས་མེད་གླིང་པ། ལོ་ཆེན་རིན་བཟང་བ། གྲུབ་ཆེན་ཐང་སྟོང་རྒྱལ་
པོ། གཡུ་ཐོག་ཡོན་ཏན་མགོན་པོ། རྒྱལ་དབང་ལྔ་བ་ངག་དབང་བློ་
བཟང་རྒྱ་མཚོ། རྡོ་གྲུབ་ཆེན་བསྟན་པའི་ཉི་མ་སོགས་སངས་རྒྱས་བྱང་སེམས་
དང་མཁས་གྲུབ་ལོ་པཎ་སོགས་ཀྱི་ཞལ་ཐང་བགྲང་ལས་འདས་པ་བཞུགས།
ཞིང་ཐང་ལ་འོད་དཔག་མེད་དང་། ཐུགས་ཆེན་ཕྱག་བཞི་བ་སོགས་ཞིང་
ཐང་བཅོ་ལྔ་བཞུགས། རྒྱུན་ཐང་གི་སྐོར་ལ་འོད་དཔག་མེད། ཐུགས་རྗེ་
ཆེན་པོ་ཕྱག་སྟོང་སྤྱན་སྟོང་། བཤགས་ལྷ་སོ་ལྔ། སྨན་བླ་བདེ་གཤེགས་
བརྒྱད། སྒྲོལ་མ་ཉེར་གཅིག་སོགས་མཇལ་བ་ཙམ་གྱིས་མིག་ཡིད་དབང་མེད་
དུ་འཕྲོག་པའི་སྒྱུ་རྩལ་བཞེངས་བཀོད་ཀྱི་རང་འོད་འབར་བ་མང་དུ་བཞུགས།



ཞིན་ཧི་གཡུ་ལུང་བྲག་དཀར་ཨོ་རྒྱན་བསམ་གཏན་ཆོས་གླིང་། 645 。
གསུང་རྟེན་ལ་རྒྱལ་བའི་བཀའ་བསྟན་མཚལ་དང་གསེར་ལས་བྲིས་པ་
ཆ་ཚང་དང་། ཏིང་འཕགས་བསྐལ་གསུམ། གོང་སྤྲུལ་ཡོན་ཏན་རྒྱ་མཚོ་
དང་། འཇམ་དབྱངས་མཁྱེན་བརྩེ་དབང་པོའི་གསུང་པོད། ཀློང་ཆེན་
མཛོད་བདུན། ཀུན་མཁྱེན་འཇིགས་མེད་གླིང་བའི་གསུང་འབུམ། རྗེ་
ཡབ་སྲས་གསུམ་གྱི་གསུང་འབུམ། འཇམ་མགོན་འཇུ་མི་ཕམ་པའི་གསུང་
འབུམ་སོགས་བོད་ཀྱི་མཁས་གྲུབ་མང་པོའི་གསུང་འབུམ་བགྲང་ལས་འདས་པ་
ཁྱོན་བསྡོམས་པས་པོད་སྟོང་ཕྲག་ལས་བརྒལ་བ་ཞིག་ནང་གི་བཅུད་ལྟ་བུར་གྱུར་
འདུག
ཐུགས་ཀྱི་རྟེན་ལ་དངུལ་སྲང་ཉི་ཤུ་ལས་གྲུབ་པའི་བྱང་ཆུབ་མཆོད་རྟེན་
དང་། རྒྱུ་ཟངས་ལས་གྲུབ་པའི་མཆོད་རྟེན་གཅིག་བཅས་བཞུགས་པར་མ་
ཟད། མ་ཎི་དུང་འཁོར་ཆེན་མོ་གསུམ་དང་སིདྷི་དུང་འཁོར་གཅིག སེང་
གདོང་མ་དུང་འཁོར་གཅིག མ་ཎི་བྱེ་འཁོར་དྲུག་ཅུ་ཟངས་ཐུམ་ཅན་བཅས་
བཞུགས་སོ། །
ཆོས་ཐོག་ གི་སྐོར་ནི། དགོན་པ་འདིའི་བཅའ་ཁྲིམས་དང་འདོན་
དབྱངས་དཀྲོལ་གསུམ་སོགས་རྡོ་གྲུབ་གཙང་ཆེན་དངོས་གྲུབ་དཔལ་འབར་
གླིང་གི་ཕྱག་སྲོལ་ལྟར་ལགས་ཤིང་། སྤྱི་ལོ1993ལོ་ནས་བཟུང་ སྤྲུལ་སྐུ་
འཇིགས་བྷོ་ཚང་ཕེབས་ཏེ་སྔར་སྲོལ་གཞིར་བཟུང་ནས་ལོ་རེའི་ཟླ་ལྔ་བའི་ནང་
ལ་བདེ་ཆེན་ཞིང་སྒྲུབ་ཉིན་གསུམ། ཟླ་བརྒྱད་པར་ ཀར་ གླིང་ཞི་ཁྲོ་ ཉིན་
བདུན། ཟླ་བཅུ་བར་བཅུ་པའི་ལྔ་མཆོད་ཆེན་མོ་ཉིན་གསུམ། བཅུ་བའི་
ཚེས་ཉེར་ལྔའི་དགོང་མོ། གྲྭ་ཤག་སོ་སོ་དང་ཕྱོགས་ཕེབས་ཀྱི་མཇལ་བ་མང་
པོས་མར་མེ་ཁྲི་སྟོང་མང་པོ་བསྒྲོན་ཏེ་ལེགས་པར་བཤམས་ནས་གདུང་དབྱངས་



་646 ： མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
གསོལ་འདེབས་མར་མེ་སྨོན་ལམ་བཅས་ཀྱི་མཆོད་པ་ཡོད། ཁྱད་པར་དུ་ཟླ་
དགུ་བའི་ཚེས་ལྔ་ནས་ཟླ་བཅུ་གཉིས་པའི་ཚེས་བཅོ་ལྔ་བར། མ་ཎི་བླ་མ་པདྨ་
སིདྷི་དང་། རྫོ་དངལ་སྤྲུལ་རིན་པོ་སོགས་ཀྱི་ཕྱག་སྲོལ་ལྟར། མ་ཎི་ཕྱག་རྒྱུ་
ཆེན་མོ་འཚོགས་ཏེ། མི་གྲངས་སྟོང་ཕྲག་མང་པོར་སྔ་དྲོ་དུས་ཚོད་གཉིས་
རིང་ལ་བླ་མའམ་མཁན་པོ་གང་རུང་གིས་ཕྱོགས་འདུས་ཆོས་དད་པ་རྣམས་ལ་
རྒྱུད་ཚོད་དང་མཐུན་པའི་ཆོས་གསུངས་ཏེ། མིའི་ལུས་ཕུང་དང་སྤྱི་ཚོགས་ཀྱི་
བདེ་འཇགས། དཔལ་འབྱོར་གྱི་འཕེལ་རྒྱས་སོགས་ལ་ལ།ནོད་པ་གཏོང་མི་
རུང་བ་དང་བཏང་ བའི་ཉེས་ མིག་ སོགས་ སྤང་བླང་དང་། ལྷག་ པར་རྐུ་
འཕྲོག་རྡུང་རེས་མི་བྱེད་པའི་བསླབ་བྱ་གནང་། དེར་བརྟེན་ནས་མཇལ་བ་
མང་པོའི་ཁྲོད་དུ་བ་བཅད་པ་དང་། ཆང་བཅད་པ་སོགས་ཡ་རབས་ཀྱི་སྤྱོད་
པ་མང་དུ་བྱུང་བས་མང་ཚོགས་ལ་ཤིན་ཏུ་ཕན་པར་གྱུར།
དགོན་སྡེ་འདི་ཡང་བོད་ཀྱི་དགོན་སྡེ་སྤྱི་དང་འདྲ་བར། མི་དགེ་བཅུ་
སྤོང་གི་ཚུལ་ཁྲིམས་ནས་ཚིག་གསུམ་རིམ་ནོད་ཀྱིས་བསྙེན་པར་རྫོགས་པའི་བར་
སྐབས་སོ་སོའི་བསྲུང་བྱ་རྣམས་མིག་འབྲས་བཞིན་བསྲུངས་པའི་རྨང་གཞིའི་
སྟེང་། མདོ་སྔགས་ཀྱིས་བསྡུས་པའི་གསུང་རབ་སྤྱི་ལ་གསན་བསམ་ཉམས་
བཞེས་མཛད་རྒྱུ་ནི་རྩ་བ་ཡིན། དེ་ལ་ཇི་ལྟར་འཇུག་པའི་ཚུལ་ལ། ཉེ་ལམ་
དགོན་པ་སོ་སོ་ནས་གཞུང་རིག་གནས་ལ་མཁྱེན་རྒྱ་ཡངས་པའི་མཁས་པ་གདན་
དྲངས་ཐོག དགོན་ པའི་ གྲྭ་ བཙུན་ རྣམས་ འཛིན་ གྲྭ་ བཞིར་ བགོས་ ཏེ།
རྩིས་དང་བརྡ་སྤྲོད། སྙན་ངག་མངོན་བརྗོད། བཤེས་སྤྲིངས། སྤྱོད་
འཇུག མི་ཕམ་མཁས་འཇུག ཚད་མ། མངོན་པ་མཛོད། དབུ་མ་
རྒྱུན་སོགས་ཟབ་ཁྲིད་གནང་གི་ཡོད་ཅིང་། ད་ལྟ་རྒྱུན་བཞུགས་བླ་མ་གཅིག་



ཞིན་ཧེ་པདྨ་མདོ་སྔགས་གླིང་། །
· 647 .
དང་གྲྭ་པ་དྲུག་ཅུ་ལྷག་བཞུགས་པ་ཚང་མས་རྒྱལ་བསྟན་ཡར་རྒྱས་ཀྱི་དོན་དུ་
གཞོལ་བཞིན་མཆིས་སོ། །
པདྨ་མདོ་སྔགས་གླིང་།
པདྨ་མདོ་སྔགས་གླིང་ནི་ཞིན་ཧེ་རྫོང་བུན་ཆོན་ཞང་གི་ནུབ་ཕྱོགས་སུ་སྤྱི་
ལེ་སུམ་ཅུའི་མཚམས་ཏེ། བོང་སྟབས་གོང་མའི་སའི་ཆ་དང་བོ་ལུང་བའི་ཕུ་
དང༌། གཉན་ཆེན་སྨུག་རིང་རི་བོའི་འདབས་སུ་ཆགས་ཡོད། དེ་ཡང་
ཡུལ་དེའི་དད་ལྡན་མང་ཚོགས་རྣམས་ཀྱི་རེ་འདུན་ལྟར། བོད་རབ་བྱུང་བཅུ་
དྲུག་པའི་ས་མོ་ལུག་སྟེ་སྤྱི་ལོ1979ལོར་ཕྱོགས་དེའི་མང་ཚོགས་ཀྱི་དད་ཡུལ་
སྐྱབས་གནས་སུ་གྱུར་པའི་གནས་བཞི་གྲུབ་ཆེན་སྐུ་ཕྲེང་ལྔ་པ་བློ་བཟང་འགྱུར་
མེད་དར་རྒྱས་རྒྱ་མཚོ་དཔལ་བཟང་པོས་ཕྱག་འདེབས་མཛད་པའི་རྙིང་མ་བའི་
དགོན་སྡེ་ཞིག་ལགས་ཤིང་། ལྕགས་མོ་ལུག་སྟེ་སྤྱི་ལོ1991ལོར་མཚོ་ལྷོ་བོད་
རིགས་རང་སྐྱོང་ཁུལ་ཆོས་ལུགས་ཅུས་ཆོས་ལུགས་བྱ་འགུལ་ས་ཚིགས་སུ་ཆོག་
མཆན་གནང་ཞིང་། ཆུ་ཕོ་སྤྲེལ་ཏེ་སྤྱི་ལོ1992ལོར་ཁུལ་དང་རྫོང་རིམ་པས་
སྔ་ཕྱིར་ཡིག་ཐོག་ཏུ་ནང་བསྟན་ཆོས་ལུགས་དགོན་པ་ངོ་མའི་གྲས་སུ་བཞག
དགོན་སྡེ་འདི་འདེབས་པ་པོ་གནས་བཞི་གྲུབ་ཆེན་སྐུ་ཕྲེང་ལྔ་བ་བློ་
བཟང་འགྱུར་མེད་དར་རྒྱས་རྒྱ་མཚོ་མཆོག་གི་སྐུ་ཕྲེང་རིམ་བྱོན་མདོ་ཙམ་བརྗོད་
ན། ཁོང་ལ་སྐུ་ཕྲེང་སྔ་ཕྱིར་ལྔ་བྱོན་པ་ལས་དང་པོ་ཨ་སྐྱེད་གྲུབ་པའི་དབང་
ཕྱུག་ཆེན་མོ་ཀུན་སྤངས་ངག་དབང་རྟོགས་ལྡན་ཚང་དང་། སྐུ་ཕྲེང་གཉིས་
པ་རྟ་སྒང་གྲུབ་ཆེན་སྟོབས་ལྡན་ལྷ་ཆེན་དབང་རྒྱལ། སྐུ་ཕྲེང་གསུམ་པ་འགོ་
ཚ་གྲུབ་ཆེན་ཀུན་དགའ་ཆོས་ཀྱི་ཉི་མ། སྐུ་ཕྲེང་བཞི་བ་ཨ་ཁྱབ་གྲུབ་ཆེན་



，648，
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
བསོད་ནམས་ཡོན་ཏན་རྒྱ་མཚོ་ཚང་དང་། སྐུ་ཕྲེང་ལྔ་བ་དགོན་པ་འདེབས་
པ་པོ་ཁོང་ནི་གཞུང་རིག་གནས་ཀུན་ལ་ཤིན་ཏུ་མཁས་ཤིང་ལྷག་པར་བོད་ཀྱི་
གསོ་བ་རིག་པར་ནང་བྱན་ཆུད་པ་ཞིག་ཡིན་སྟབས་འགྲོ་བ་ཐམས་ཅད་ན་ཚའི་
སྡུག་བསྔལ་ལས་གྲོལ་བར་སྐུ་ངལ་ལ་འཛེམ་པ་མེད་པའི་མཛད་བཟང་ཀུན་ལ་
གྲགས་བཞིན་གདའ། དེ་ཡང་ཁོང་གི་ཐུགས་བཀོད་དང་དད་ལྡན་མང་
ཚོགས་རྣམས་ཀྱི་མོས་པ་དང་རིམ་པ་གོང་མའི་རྒྱབ་སྐྱོར་འོག ད་ལྟ་དགོན་
པའི་ཚོགས་ཆེན་འདུ་ཁང་ཆེན་མོ་གྱུན་ཉི་ཤུ་ཆོས་འཁོར་རི་དྭགས་ཀྱིས་བརྒྱན་
པ་ཞིག་དང་། ཞི་ཁྲོའི་ལྷ་ཁང་། མགོན་ཁང་། མ་ཎིའི་འཁོར་ཁང་གྱིན་
ཉི་ཤུ་ཅན་ཞིག་དང་། གཞན་སྨན་པ་གྲྭ་ཚང་དང་སྨན་ཁང་གྱན་ཉི་ཤུ་ལྷག་
བླ་བྲང་ཆེ་ཁག་གསུམ་གྱིས་གཙོ་བྱས་པའི་ནང་ཆེན་རྒྱུན་ལྔ་བཅུ་ལྷག་དང་།
གྲྭ་ཤག་བཅུ་བཞི་སོགས་ཡོད་པ་བཅས་ཀྱིས་དགོན་སྡེ་དེ་ཡོངས་སུ་གྲུབ་འདུག་
དགོན་པ་འདིའི་སྐུ་གསུང་ཐུགས་རྟེན་གྱི་སྐོར་གཙོ་བོ་ནི། རྗེ་ཡབ་
སྲས་གསུམ། རྗེ་གཟིགས་པ་ལྔ་ལྡན། མ་ཁན་སློབ་ཆོས་གསུམ། གུ་རུ་
མཚན་བརྒྱད་ ཨོ་རྒྱན་སྟོང་སྐུ། སློབ་དཔོན་རིན་པོ་ཆེའི་གོས་སྐུ། སྨན་
བླ་བདེ་གཤེགས་བརྒྱད། གནས་བརྟན་བཅུ་དྲུག་སོགས་བཞུགས་པར་མ་
ཟད། རྒྱལ་ བའི་བཀའ་བསྟན་ རིན་ པོ་ ཆེ། རྡོ་ རྗེ་ ཚེ་ དགུ་ ཅན་ དང་།
བྲམ་ཟེ་སྐྱེ་བ་བདུན་གྱི་དབུ་ཐོད། རིན་ཆེན་གསེར་ལས་གྲུབ་པའི་རི་དྭགས་
ཤ་བ་དང་སྤོས་ཕོར་བཅས་བཞུགས། པདྨ་མདོ་སྔགས་གླིང་འདིའི་ཆོས་སྤྱོད་
ཀྱི་ཕྱོགས་ནས་དགོན་པ་གཞན་དང་འདྲ་བར་ སེམས་ཅན་སྤྱི་དང་། ཁྱད་
པར་དུ་ཤི་བོ་ཆོས་མེད་རྣམས་ཀྱི་ཆེད་དུ་ཉིན་རེར་སྨན་བླའི་སྒོ་ནས་ཚེ་འདས་ལྷོ་



• 649，
ཞིན་ཧེ་པདྨ་མདོ་སྔགས་གླིང་།
སྒོ་ཆག་མེད་དུ་གསུང་རྒྱུ་སོགས་རྒྱུན་ཚོགས་དང་། ལོ་རེའི་ཧོར་ཟླ་དང་པོའི་
ཚེས་ལྔ་ནས་བཅོ་ལྔ་བར་ལ་སྨོན་ལམ་ཆེན་མོ་དང་། ཚེས་བཅུ་གསུམ་ཉིན་ལ་
གོས་སྐུ་བཤམས་ ཤིང་ཆོས་རྒྱལ་དྲི་མེད་ཀུན་ལྡན་གྱི་རྣམ་ཐར་སོགས་ཀྱི་ལྷ་
འཆམ་འཁྲབ་སྟོན་བྱེད། ཚེས་བཅོ་ལྔ་ཉིན་ལ་བྱམས་པ་གླིང་སྐོར་སོགས་ཡོད་
ལ། ཟླ་གསུམ་པའི་ཚེས་བརྒྱད་ནས་བཅོ་ལྔ་བར་ལ་ཞི་ཁྲོའི་དབང་སྟོང་།
ཟླ་བཞི་བའི་ཚེས་ བཅུ་གཉིས་ནས་བཅུ་གསུམ་བར་ལ་ བཞི་བའི་མཆོད་པ།
ཚེས་བཅུ་བཞི་ནས་བཅོ་ལྔའི་བར་ལ་སྨྱུང་གནས། ཟླ་དྲུག་པའི་ཚེས་བཅུ་
གཅིག་ལ་ལབ་རྩེ་བསྟད་དེ་གཏེར་འབུལ་མཛད་པ། དྲུག་པའི་ཚེས་བཅོ་ལྔ་
ནས་བདུན་པའི་ཚེས་ཉེར་དགུ་བར་ལ་དབྱར་གནས། བློ་བཅུ་བའི་ཚེས་ཉེར་
གསུམ་ནས་ཉེར་ལྔ་ཉིན་བར་ལ་བཅུ་བའི་ལྔ་མཆོད་ཆེན་མོ་དང་རྗེ་སྟོང་མཆོད།
ཟླ་བཅུ་གཉིས་པའི་ཚེས་ཉེར་གཉིས་ནས་ཉེར་དགུ་བར་ལ་རྟ་མགྲིན་ཡང་གསང་
གི་གཏོར་ཟློག་དང་མཁའ་འགྲོ་སེང་གདོང་མའི་གཏོར་ཟློ་བ་སོགས་ཆོས་ཐོག་ཆེ་
ཆུང་རྣམས་རྒྱུན་སྲོལ་བཞིན་དུ་ཆགས་ཤིང་། གཞན་ཡང་བསླབ་པ་གསུམ་གྱི་
ཉམས་ལེན་དང་། ལུང་སྡེ་སྣོད་གསུམ་གྱི་འཆད་ཉན་བཅས་ཀྱི་སྲོལ་ལེགས་
པོ་ཞིག་ཡོངས་སུ་ཕྱེ་སྟབས་འགྲོ་བའི་བསོད་ནམས་ཀྱི་ཞིང་ས་ཆེན་པོར་གྱུར་
འདུག ད་ལྟའི་དགོན་བདག་གཙོ་བོ་གནས་བཞི་གྲུབ་ཆེན་ཚང( ཨ་ལགས་
གདུགས་དཀར) ཡིན་ཞིང་། གཞན་མཁན་པོ་འཇིགས་མེད་སེང་གེ་དང་
ཡང་སྤྲུལ་བསྟན་པའི་ཉི་མ། བློ་བཟང་ངག་དབང་རྒྱལ་མཚན། མཁན་པོ་
དཀོན་མཆོག་འོད་ཟེར། སྨན་པའི་བླ་མ་ཆོས་ཀྱི་རྒྱུ་མཚོ་ཚང་རྣམས་ཀྱང་
འདིར་འགྲོ་དོན་སྐྱོང་བཞིན་བཞུགས་ཤིང་། དགེ་འདུན་པའང་ཉི་ཤུ་ལྷག་ལ་
སླེབས་པས་བྱ་བ་ཐམས་ཅད་ཡར་ལྡན་དུ་མཆིས། ང་ཚོས་འདིར་ཆེད་དུ་



： 650，
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ལ་་་་་་་
གླེང་འོས་པ་ཞིག་ཡོད་ པ་ནི། གནས་བཞི་གྲུབ་ཆེན་རིན་པོ་ཆེའི་ཐུགས་
བཀོད་ལྟར་ཆེད་དུ་སྒྲུབ་བཞིན་པའི་སྨན་པ་གྲྭ་ཚང་ངམ་བོད་སྨན་སློབ་གྲྭ་དེ་
ཡིན། དེ་ཡང་རབ་བྱུང་བཅུ་དྲུག་པའི་ཤིང་གླང་སྟེ་སྤྱི་ལོ1985ལོར་གོང་
རིམ་ནས་བོད་སྨན་སློབ་གྲྭ་ཞེས་པའི་ཆོག་མཆན་གནང་ཞིང་། ཉེ་བའི་ལོ་
འགའི་ནང་འབྲིང་རིམ་ལག་རྩལ་གྱི་ཤེས་ཡོན་ལྡན་པའི་སྨན་པ་ཉི་ཤུ་ལྷག་
མཐར་ཕྱིན་ནས་རང་ཞིང་གི་མཚོ་ནུབ་དང་། མགོ་ལོག མཚོ་ལྷོ། ཀན་
སུའུ། སི་ཁྲོན་སོགས་ས་ཁུལ་དུ་སོང་ནས་རྒྱ་ཆེ་བའི་རོང་འབྲོག་མང་ཚོགས་
ལ་ཞབས་ཞུ་སྒྲུབ་བཞིན་ཡོད་ལ། ད་ལྟ་མུ་མཐུད་དུ་འདིའི་ཕྱོགས་ཀྱི་ཤེས་
ལྡན་མི་སྣ་གསར་བ་སྐྱེད་སྲིང་བྱེད་བཞིན་པའི་སྒང་ཡིན་ནོ། །
དུས་འཁོར་བཀྲ་ཤིས་ཆོས་གླིང་།
དུས་འཁོར་བཀྲ་ཤིས་ཆོས་གླིང་ནི་ཞིན་ཧེ་རྫོང་བུན་ཆོན་ཞང་གི་ནུབ་
བྱང་དུ་སྤྱི་ལེ་བཅོ་བརྒྱུད་འདས་པའི་མཚམས་ཏེ། ཆུ་ལུང་གཙང་བོའི་ནུབ་
ངོས་ཀྱི་དུས་འཁོར་ལུང་བར་ཆགས་ཡོད། དུས་རྒྱུན་དུ་དུས་འཁོར་གྲྭ་ཚང་
ཞེས་ཀྱང་ འབོད། འདི་ནི་དགེ་ལུགས་ པའི་ དགོན་ པ་ ཞིག་ ཡིན་ ཞིང་།
བོང་སྟག་ལྷ་སྡེ་ཡོངས་ཀྱིས་མ་ཎི་ཕྱག་རྒྱུ་གཙོས་དུས་མཆོད་སྣ་ཚོགས་སྒྲུབ་པའི་
དགོན་སྡེ་ཞིག་ཡིན། ངག་རྒྱུན་ལྟར་ན་དུས་རབས་འདིའི་དུས་མགོ་ནས་
བཟུང་གནས་འདིར་སྐྱེས་ཆེན་དམ་པ་དུ་མས་ཞབས་ཀྱིས་བཅགས་ཤིང་བྱིན་
གྱིས་བརླབས་པའི་ལོ་རྒྱུས་ཡོད་པར་སྣང་།
ཆོས་སྡེ་འདི་ཐོག་མར་ཕྱག་འདེབས་གནང་མཁན་ནི་བོང་སྟག་ཨ་ཁུ་
རིན་པོ་ཆེ་ཚང་ཡིན་པར་གྲགས་ཤིང་། ཁོང་ཚང་བོང་སྟག་ཞོལ་མའི་ཉ་ལ་



ཞིན་ཉེ་དུས་འཁོར་བཀྲ་ཤིས་ཆོས་གླིང་།
: 651་
ཟེར་བའི་ཚོ་བ་རུ་རབ་བྱུང་བཅུ་བཞི་བའི་ས་སྤྲེལ་ཏེ་སྤྱི་ལོ1848ལོར་ཡབ་
ལེགས་ཚོགས་ཀྱི་ཁྱིམ་དུ་སྐུ་བལྟམས། དགུང་ལོ་ལྔའི་སྟེང་ཡི་གེ་འབྲི་ཀློག་
ནས་རིག་གནས་སོགས་ལ་སྦྱངས་ཏེ་ཅུང་མཁས་པར་གྱུར། དགུང་ལོ་བཅུ་
བདུན་གྱི་སྟེང་ནས་བཟུང་གཞུང་དོན་ཐོས་བསམ་རྒྱ་ཆེར་མཛད་མཐར་ངེས་
འབྱུང་གི་བསམ་པ་བཅོས་མ་མིན་པ་ཞིག་སྐྱེས་ཏེ་ཡུལ་ཁམས་ཕྱོགས་མེད་དུ་
འགྲིམས་ཤིང་དམ་ཆོས་ཚུལ་བཞིན་བསྒྲུབས། དགུང་ལོ་སུམ་ཅུ་པ་རབ་བྱུང་
བཅོ་ལྔ་པའི་མེ་གླང་སྟེ་སྤྱི་ལོ1877ལོར་བོང་སྟག་གོང་མའི་ ས་དབུས་དུས་
འཁོར་ལུང་བར་བྱོན་ཅིང་སའི་དགེ་བཅུ་ཚང་བའི་གནས་དེར་དགོན་པ་འདི་
ཐོག་མར་ཕྱག་འདེབས་གནང་། རབ་བྱུང་བཅོ་ལྔ་བའི་མེ་སྦྲུལ་ཏེ་སྤྱི་ལོ
1917ལོར་དགོངས་པ་རྫོགས། རབ་བྱུང་བཅུ་དྲུག་པའི་ལྕགས་སྦྲུལ་ཏེ་སྤྱི་ལོ་
1941ལོའི་ཡས་མས་སུ་བཞེངས་བཀོད་རྒྱ་བསྐྱེད་དེ་ཆོས་ཀྱི་འཁོར་ལོ་རྒྱ་ཆེར་
སྤེལ། རིམ་གྱིས་དགེ་འདུན་པ་བརྒྱད་ཅུ་ལྷག་ལ་སླེབས་ཤིང་
། བསྟན་
པའི་འཕེལ་གནས་ལ་བཀའ་དྲིན་ཤིན་ཏུ་ཆེ་བར་གྲགས། ཕྱིས་སུ་བོང་སྟག་
ཨ་ཁུ་ཚང་གི་ཡང་སྤྲུལ་ཡེ་ཤེས་རྡོ་རྗེ་མཆོག་གི་རྒྱལ་ཚབ་ལ་པད་མ་བསྟན་འཛིན་
ཚང་བཞུགས་སྐབས། དགོན་པའི་འདུ་ཁང་གྱན་ཉེར་ལྔ་ཙམ་རྒྱུ་བསྐྱེད་དེ་
བཞེངས་གྲུབ་བྱུང་ཞིང་། ནང་རྟེན་གཙོ་བོ་གུ་རུ་མཚན་བརྒྱུད་དང་ཐུགས་
རྗེ་ཆེན་པོ་ཕྱག་བཞི་བ་སོགས་མང་པོ་བཞེངས་པར་མ་ཟད། རྩིག་ངོས་ལ་
ཤམྦྷ་ལའི་ཞིང་བཀོད་དང་རྒྱལ་ཆེན་རིགས་བཞི། སྲིད་པའི་འཁོར་ལོ་སོགས་
ལྡེབས་རིས་ཀྱང་སྣ་ཚོགས་བཞེངས། མ་ཎི་འཁོར་ཁང་དུ་མ་ཎི་དུང་ཕྱུར་གྱི་
འཁོར་ལོ་མང་དུ་བཞུགས་པར་གྲགས། རྗེས་སུ་ང་བརྒྱད་ལོའི་དུས་འགྱུར་གྱི་
ཁྲོད་དུ་དགོན་པ་འདིར་ ཡང་ གནོད་སྐྱོན་ཐེབས་ ཏེ་ ཉམས་དམས་སུ་ གྱུར།



: 652. མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
རབ་བྱུང་བཅུ་དྲུག་པའི་ཤིང་གླང་སྟེ་སྤྱི་ལོ1985ལོར་ཏང་གི་ཡང་དག་པའི་
ཆོས་ལུགས་སྲིད་ཇུས་ཀྱི་ཉི་འོད་སླར་འཕྲོས་ཤིང་། ས་གནས་སོ་སོས་ཡང་
དག་པའི་ཆོས་ལུགས་སྲིད་ཇུས་ལག་ལེན་དུ་བསྟར་བ་དང་མཉམ་དུ། ཡུལ་
ཕྱོགས་འདིའི་དད་ལྡན་མང་ཚོགས་རྣམས་ཀྱི་རེ་འདུན་ལྟར་ཆོས་སྒོ་སླར་འབྱེད་
པའི་ཆོག་མཆན་གནང་སྟེ་བསྐྱར་བཞེངས་མཛད། དེ་ནས་འདུ་ཁང་གྱིན་
ཉེར་ལྔ་ཙམ་ཡོངས་གྲུབ་བྱུང་བ་དང་། ནང་རྟེན་ལའང་མཁན་སློབ་ཆོས་
གསུམ་དང་། རྗེ་ཡབ་སྲས་གསུམ། སྟོན་པ་ཤཱཀྱ་ཐུབ་པ། ཟངས་དཀར་
ལས་གྲུབ་པའི་མཆོད་རྟེན་བརྒྱད་པ། གཞན་རྒྱལ་བའི་བཀའ་བསྟན་རིན་པོ་
ཆེ་དང་
། མ་ཎི་འཁོར་ཁང་གྱན་དྲུག་ཅན་གྱི་ནང་དུ་མ་ཎི་དུང་ཕྱུར་དུ་མའི་
འཁོར་ལོ་བཅས་བཞུགས་ཤིང་། དགོན་བདག་བླ་མ་བཅས་བླ་སྤྲུལ་གསུམ་
དང་དགེ་འདུན་པ་ཉི་ཤུ་ལྷག་གིས་བྱ་བ་ཐམས་ཅད་ཡར་ལྡན་དུ་སྤེལ་བཞིན་
ཡོད་དོ། །
རྟོགས་ལྡན་དགོན་ཐུབ་བསྟན་བཤད་སྒྲུབ་
དར་རྒྱས་གླིང་།
ད་ནི་ཡུལ་མདོ་སྨད་དུ་བཀའ་བརྒྱུད་གྲུབ་མཐའི་རང་ལུགས་དྲི་མ་མེད་
པ་འཛིན་སྐྱོང་སྤེལ་གསུམ་གྱི་གཞིར་གྱུར་པའི་དགོན་ཆེན་འདི་ཉིད་ཀྱི་ལོ་རྒྱུས་
མདོ་ཙམ་བརྗོད་ན། དེ་ཡང་དགོན་ཆེན་འདི་ཉིད་ད་ལྟ་ཞིན་ཧེ་རྫོང་བུན་
ཆོན་ཞང་གི་ལྷོ་ཤར་ཕྱོགས་ཀྱི་ས་ལེ་བར་བཅུ་གཉིས་ཀྱི་མཚམས་སུ་ལུས་ཅན་
རྣམས་ཀྱི་དད་པའི་ཞིང་ས་ལྟ་བུར་ཆགས་ཡོད་དེ། དགོན་སྡེ་འདི་ཐོག་མར་
ཕྱག་འདེབས་མཛད་མཁན་ནི། རྒྱལ་བ་ཐམས་ཅད་ཀྱི་དགོངས་པ་བདེ་



ཞིན་ཧེ་རྟོགས་ལྡན་དགོན་བཤད་སྒྲུབ་དར་རྒྱས་གླིང་། ་ 653 •
ལེགས་སུ་རྟོགས་ཤིང་ཟབ་གསལ་སྒྲིབ་བྲལ་ཡེ་ཤེས་ཀྱི་ཐུགས་དང་ལྡན་པའི་
རྟོགས་ལྡན་སྐུ་ཕྲེང་གསུམ་པ་པདྨ་འོད་ཟེར་རྣམ་རྒྱལ་མཆོག་གིས་རབ་བྱུང་བཅོ་
ལྔ་བའི་ནང་ཐོག་མར་རྨ་ཆེན་གངས་རིའི་ཉེ་འདབས་སུ་དགོན་གནས་རྙེད་ནས་
གུར་དགོན་བཏབ་སྟེ་གཞི་གསར་དུ་བཏིངས། ཕྱིས་སུ་གོ་མིན་ཏང་སྲིད་
གཞུང་དང་དགོན་པའི་བར་འགལ་བ་བྱུང་བས་མགར་གྲུབ་ཐོབ་འཆི་མེད་རྡོ་རྗེ་
དང་རྟོགས་ལྡན་པདྨ་འོད་ཟེར་རྣམ་རྒྱལ་རྣམ་གཉིས་བོང་སྟག་གི་ས་ཆར་ཕེབས་
དུས་ད་ལྟའི་གནས་བ་ཞི་འདི་ངོ་མཚར་བའི་ལྟས་དང་བཅས་ཏེ་རྙེད་ནས་རབ་
བྱུང་བཅོ་ལྔ་བའི་ཆུ་བྱི་སྟེ་སྤྱི་ལོ1912ལོར་ས་འདུལ་དང་སྦྱིན་སྲེག་བགེགས་
སེལ་རབ་གནས་མཛད་དེ་གྲྭ་དགོན་དང་ཇོ་དགོན་གཉིས་ཕྱག་འདེབས་གནང་
ནས་དགོན་པ་དང་བསྟན་པ་ཚུལ་བཞིན་བསྐྱངས། ཐོག་མར་ཇོ་དགོན་ཡིན་
ཡང་ཕྱིས་གྲྭ་དགོན་དུ་བསྒྱུར་བའི་བཤད་ཚུལ་ཡང་ཡོད། ལྕགས་ལུག་སྟེ་སྤྱི་ལོ་
1931ལོར་རྟོགས་ལྡན་པདྨ་འོད་ཟེར་རྣམ་རྒྱལ་རིན་པོ་ཆེའི་དགོངས་པ་ཆོས་
དབྱིངས་སུ་གཤེགས། ལོ་ཤས་འདས་རྗེས་ཡང་སྲིད་ལོ་བའི་དཔོན་ཚང་དུ་
འཁྲུངས་ཀྱང་སྐུ་ནར་མ་སོན་གོང་གཤེགས། དེའི་ཡང་སྲིད་རིན་པོ་ཆེ་ཤིང་
བྱ་སྟེ་སྤྱི་ལོ1945ལོར་བོང་སྟག་རྟོགས་ལྡན་སྡེ་བའི་ཡབ་པདྨ་བློ་བཟང་དང་
ཡུམ་ཡེ་ཤེས་སྒྲོལ་མ་གཉིས་ཀྱི་སྲས་སུ་སྐུ་བལྟམས། དགུང་ལོ་དྲུག་གི་སྟེང་
གྲུབ་ཐོབ་འཆི་མེད་རྡོ་རྗེ་སོགས་སྐྱེས་ཆེན་དམ་པ་མང་པོས་ཡང་སྲིད་འཁྲུལ་
བྲལ་དུ་ངོས་འཛིན་གནང་ཞིང་ཆོས་ཁྲིར་མངའ་གསོལ། དགུང་ལོ་བཅུ་ལ་
སོན་སྐབས་བླ་མ་རིན་པོ་ཆེ་འཆི་མེད་རྡོ་རྗེའི་དྲུང་དུ་དགེ་ཚུལ་གྱི་སྡོམ་པ་བཞེས་
ཏེ། ཡོན་ཏན་རྒྱ་མཚོ་དཔལ་བཟང་པོ་ཞེས་མཚན་གསོལ་ཞིང་ཁོང་གིས་ཀྱང་
འཆི་མེད་རྡོ་རྗེ་སོགས་བླ་མར་བསྟེན་ནས་བཀའ་བརྒྱུད་པའི་དབང་ལུང་ཁྲིད་



，654.
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
གསུམ་སོགས་ལ་གསན་བསམ་རྒྱ་ཆེར་མཛད་དེ་བསྟན་པ་རིན་པོ་ཆེ་འཛིན་སྐྱོང་
སྤེལ་གསུམ་ལ་ཐུགས་བཀོད་རྒྱ་ཆེར་མཛད་ཀྱང་མ་འགྱངས་པར་སྐུ་གཤེགས།
དེའི་ཡང་སྲིད་རྗེ་བཙུན་ངག་དབང་དོན་གྲུབ་སྐུ་ཉི་མ་ལྟར་གསལ་ལེར་བྱོན་
ཞིང་བསྟན་པའི་ཁུར་ཆེན་བཞེས་གྲབས་ཀྱི་དུས་སུ་དུས་རབས་ཀྱི་འགྱུར་ལྡོག་གི་
དབང་གིས་གངས་ཅན་གྱི་བསྟན་པ་དང་དགོན་སྡེ་རྣམས་ལ་སྒྱུར་བཅོས་ཆག་
འཇིག་གི་བསྐལ་ངན་མི་འདོད་བཞིན་བྱུང་སྟབས། དགོན་པ་འདིའང་དེ་
ལས་མ་འདས་པར་གནོད་སྐྱོན་ཐེབས་ཏེ་ཉམ་ང་བའི་གནས་སུ་གྱུར། ང་
བརྒྱད་ལོའི་སྔོན་ལ་དགོན་པ་འདིར་འདུ་ཁང་ཞིག་དང་ནང་རྟེན་ཡང་བཀའ་
བརྒྱུད་གྲུབ་ མཐའི་ རང་ལུགས་ ལྟར། ལྷ མི་ དབྱེ་ དཔལ་ གྱི་ ཡང་ དགོན།
མགར་བྱང་ཆུབ་ཆོས་ཀྱི་གླིང་མཆོག བྱང་ཉིན་རྫོང་ཐེག་ཆེན་གླིང་མཆོག་
བཅས་ནས་གདན་དྲངས་པའི་རྟེན་གཙོ་རྒྱུ་གསེར་ལས་གྲུབ་པའི་བྱམས་མགོན་
གསུང་བརྗོད་མ་དང་ཤར་ལི་དང་བལ་ལིའི་སྐུ་མང་དུ་བཞུགས་ཤིང་། གྲྭ་
བཙུན་བཞི་བཅུ་ལྷག་ཡོད་པར་གསུངས་སོ། །
དགོན་པ་སླར་གསོས་ཚུལ་ནི། རབ་བྱུང་བཅུ་དྲུག་པའི་མེ་སྟག་སྟེ་སྤྱི་
ལོ1986ལོར་ཡུལ་ཕྱོགས་འདིའི་དད་ལྡན་སྐྱེས་འགྲོ་ཡོངས་ཀྱི་རེ་བ་ལྟར་རིམ་
པ་གོང་མས་ཆོས་སྒོ་སླར་ཕྱེ་ཆོག་པའི་ཆོག་མཆན་གནང་ཞིང་། རྟོགས་ལྡན་
བླ་མ་རིན་པོ་ཆེས་གཙོ་བྱས་ཏེ་དད་ལྡན་མང་ཚོགས་རྣམས་ཀྱིས་སྔོན་གྱི་གནས་
རི་གླང་ཆེན་ཉལ་འདྲ་བ། གཡས་སུ་གཙང་ཆབ་སྔོན་མོ་ལྷུང་ལྷུང་འབབ་པ།
གཡོན་དུ་ལྗོན་ཤིང་གཡུ་ལོ་ལྡེམ་ལྡེམ་གཡོ་བ། མདུན་དུ་མེ་ཏོག་སྣ་ཚོགས་ཁྲ་
ལམ་མེར་བཞད་ཅིང་དྲི་བསུང་ཕྱོགས་བཞིར་ ལྡང་བའི་གནས་མཆོག་དེར་
དགོན་པ་སླར་གསོས་ཏེ་འདུ་ཁང་ཆེན་མོ་བཞེངས་གྲུབ་བྱུང་། སྔོན་གྱི་རྒྱུ་



ཞིན་ཧེ་རྟོགས་ལྡན་དགོན་བཤད་སྒྲུབ་དར་རྒྱས་གླིང་།
655
གསེར་ལས་གྲུབ་པའི་བྱམས་སྐུ་གསུང་བརྗོད་མ་གཙོ་བྱས་པའི་གསེར་ དང་
ཟངས་ལས་གྲུབ་པའི་ལྟུང་བཤགས་ལྷ་གྲངས་སོ་ལྔ། སྟོན་སྐུ་ལི་མ་ཆེ་ཆུང་
བརྒྱ་ཕྲག་གཅིག ཚེ་ལྷ་རྣམ་གསུམ། རིགས་གསུམ་མགོན་པོ། ཨོ་རྒྱན་
སྣང་སྲིད་ཟིན་གནོན། ཐུགས་རྗེ་ཆེན་པོ་ཕྱག་བཞི་བ་སོགས་དང་མཁན་སློབ་
ཆོས་གསུམ། གྲུབ་ཐོབ་འཆི་མེད་རྡོ་རྗེའི་སྐུ་གདུང་སོགས་དང་། དུང་
དཀར་གཡས་འཁྱིལ་བཞི། རྒྱལ་བའི་བཀའ་བསྟན་ཆ་ཚང་། ཀློང་ཆེན་
མཛོད་བདུན། ཡུམ་ཆེན་པོ་ཏི་བཅུ་ཕྲག་ རྒྱུ་ཙན་དན་དཀར་པོ་ལས་གྲུབ་
པའི་མཆོད་རྟེན་ཆ་བཅུ། རྟོགས་ལྡན་བླ་མ་སྐུ་ཕྲེང་གསུམ་པའི་སྐུ་གདུང་
དངུལ་སྲང་ སྟོང་གིས་བརྒྱན་པའི་མཆོད་རྟེན། གསེར་དངུལ་ གྱི་ མཎྜལ་
སོགས་བྱིན་རླབས་ཀྱི་མཚོ་མོར་གྱུར་པའི་རྟེན་བགྲང་ལས་འདས་པ་བཞུགས་
ཤིང་སྐྱེས་འགྲོ་ཡོངས་ཀྱི་བསོད་ནམས་གསོག་པའི་བགོ་སྐལ་དུ་གྱུར་འདུག་ལ།
འདོན་དབྱངས་རྟ་སོགས་བཀའ་བརྒྱུད་པའི་དགོན་སྡེ་སྤྱི་དང་མཐུན་པར་ཆབ་
མེད་ཉམས་ མེད་ དུ་ མཆིས། རབ་བྱུང་ བཅུ་ བདུན་ པའི་ ཆུ་ བྱ་ སྟེ་ སྤྱི་ལོ
1993ལོར་རྟོགས་ལྡན་བླ་མ་རིན་པོ་ཆེ་ཁོང་ཉིད་ཀྱི་དགོངས་པ་ཆོས་དབྱིངས་
སུ་ཐིམ། ད་ལྟ་དགོན་པར་གྲྭ་བཙུན་སོ་ལྔ་ཙམ་བཞུགས་ཤིང་། དེ་རྣམས་
ལ་སྔར་སྲོལ་བཞིན་སྒྲ་ཚད་དང་། སུམ་རྟགས། རྩིས་དཀར་ནག་སོགས་
འཛིན་གྲྭ་རིམ་པ་གསུམ་དུ་དབྱེ་ཞིང་སློབ་གཉེར་བ་རྣམས་ཀྱིས་བརྩོན་པ་ཆུ་
བོའི་རྒྱུན་བཞིན་བསླབ་བྱའི་དོན་ལ་གཞོལ་བཞིན་ཡོད་པས། དགོན་པའི་
མཚན་སྙན་དང་འཕྲིན་ལས་ཀྱང་ཉིན་བཞིན་འཕེལ་ཁ་ཡར་ངོའི་ཟླ་ལ་འགྲན་
བཞིན་ཡོད་དོ། །



• 656，
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
དགེ་ལྡན་བཤད་སྒྲུབ་རྣམ་རྒྱལ་གླིང་།
ཆོས་སྡེ་དགེ་ལྡན་བཤད་སྒྲུབ་རྣམ་རྒྱལ་གླིང་ནི་ད་ལྟ་ཞིན་ཧེ་རྫོང་འབྲོང་
མཐིལ་ཞིང་གི་ལྷོ་ཡི་ཕྱོགས་ཀྱི་སའི་ལྟེ་བར་བཅུའི་མཚམས་ཀྱི་ར་མིང་སྡེ་བའི་
ཁུག་དཀར་ལུང་བར་ཆགས་ཡོད་ཅིང་། འདི་ལ་རྒྱ་བཟའ་དགོན་ནམ་ཁུག་
དཀར་དགོན། སྔལ་།ས་ སའི་ མཚམས་ ཐོག་ཞོལ་ མ་ སོགས་ཀྱི་འབོད་མིང་
གཞན་ཡང་ཡོད་ཅིང་། དགེ་ལུགས་པའི་སྒྲུབ་སྡེ་ཞིག་ཡིན།་
དགོན་སྡེ་འདི་ནི་རབ་བྱུང་བཅོ་ལྔ་བའི་ཆུ་སྟག་སྟེ་སྤྱི་ལོ1902ལོར།
རྒྱ་བཟའི་ཁྲི་རྒན་ཚང་ངམ་རྗེ་དགེ་འདུན་ཕུན་ཚོགས་རིན་པོ་ཆེས་རྒྱ་བཟའི་
བདེན་པ(རྩིས་རྒན》ཚང་ལ་བཀའ་ལུང་གནང་སྟེ་བྲག་ཡ་ལེན་རྡོ་རྗེ་རྫོང་གི་
སར་ཐོག་མར་ཕྱག་འདེབས་མཛད་ཅིང་། གཞི་གསུམ་གྱི་ཕྱག་ལེན་ཐོག་མར་
བཙུགས། སྐབས་དེར་དགོན་པར་འདུ་ཁང་ཁང་མིག་ལྔ་ཅན་ཞིག་ཡོད་པའི་
ནང་དུ་སྟོན་པ་གཙོ་འཁོར་གསུམ་དང་། ཐུགས་རྗེ་ཆེན་པོ་ཕྱག་སྟོང་སྤྱན་
སྟོང་གི་འབག་སྐུ། རྗེ་ཡབ་སྲས་གསུམ་དང་འོད་དཔག་མེད་ཀྱི་སྟོང་སྐུ་
སོགས་རྟེན་མང་པོ་དང་། གྲྭ་ཤིག་ བདུན་དང་དགེ་འདུན་པ་ཉི་ ཤུ་ ལྷག་
བཞུགས། རབ་བྱུང་བཅོ་ལྔ་བའི་ལྕགས་བྱ་སྟེ་སྤྱི་ལོ1921ལོར་རྒྱ་བཟའི་
དགེ་བཤེས་རྗེ་བྱམས་པ་བསམ་གཏན་མཆོག་གིས་དགོན་གནས་དེ་ཡུལ་ཕྱོགས་
སྦྱིན་བདག་རྣམས་ལ་ལམ་ ཐག་རིང་བ། འཚོ་གོས་སྐྱེལ་འདྲེན་འགྲོ་འོང་
སོགས་སྟབས་མི་བདེ་བར་གཟིགས་ནས་ནོར་བུ་དཔགའ་འཁྱིལ་ནས་ས་འདུལ་
མཛད་དེ་གནས་སྤར་ནས་སྨྱུང་གནས་རི་ཁྲོད་པའི་ཆོས་སྡེ་ཞིག་ཏུ་ཕྱག་འདེབས་
མཛད། སྐབས་དེར་རྒྱ་རིའི་ཨ་ལགས་དཔལ་རྡོར་དང་། ཨ་ལགས་གཟན་



ཞིན་ཧེ་དགེ་ལྡན་བཤད་སྒྲུབ་རྣམ་རྒྱལ་གླིང་།
· 657 •
དཀར་ཚང་རྣམ་གཉིས་གཙོ་བྱས་པའི་དགེ་འདུན་སྨྱུང་གནས་པ་བཞི་བཅུ་ལྷག་
ལ་འཕེལ། འདུ་ཁང་ཁང་མིག་ལྔ་ཅན་ཞིག་གསར་བཞེངས་མཛད་ཅིང་དེར་
སྔོན་སངས་རྒྱས་ཀྱིས་རབ་གནས་མཛད་པར་གྲགས་པའི་ཐུབ་པ་རྡོར་གདན་གྱི་
ལི་སྐུ་དང་། ཐུགས་རྗེ་ཆེན་པོ་བཅུ་གཅིག་ཞལ་གྱི་ལི་སྐུ། སང་ས་རྒྱས་སྟོང་
སྐུ། རྒྱལ་བའི་བཀའ་འགྱུར་སོགས་རྟེན་འགངས་ཆེ་བ་རྣམས་བཞུགས།
་སྐབས་དེར་ཤིང་བཟའ་རྡོ་རྗེ་འཆང་གིས་དགོན་གནས་འདི་རྒྱ་བཟའི་
དགེ་བཤེས་ཚང་ལ་ལུང་བསྟན་པས་སྤྱི་ལོ1923ལོར་ཁ་དཀར་ཆུང་བར་
གནས་སྤོས་ཏེ། སྔགས་སའི་མཚམས་ཐོག་ཞོལ་མ་དགེ་ལྡན་བཤད་སྒྲུབ་རྣམ་
པར་རྒྱལ་བའི་གླིང་ཞེས་བྱ་བ་ཕྱག་འདེབས་གསར་བཞེངས་གནང་། ཆོས་སྡེ་
འདི་ཕྱག་འདེབས་མཛད་པ་པོ་རྒྱ་བཟའི་དགེ་བཤེས་ཚང་རྗེ་བྱམས་པ་བསམ་
གཏན(སྤྱི་ལོ1901-1968) མཆོག་ནི་རྨ་ཡུལ་རོང་བོ་ལུང་གོང་མར་ཡབ་
ཚེ་བྷ་དང་ཡུམ་ཆོས་མཚོ་གཉིས་ཀྱི་སྲས་སུ་འཁྲུངས། དགུང་ལོ་དྲུག་གི་སྟེང་
རྒྱ་བཟའི་ཕྱིས་རྒན་ཚང་གི་དྲུང་དུ་ཀློག་བསླབས། དགུང་ལོ་བདུན་གྱི་སྟེང་
དགེ་རྒན་གྱི་མདུན་ནས་རབ་ཏུ་བྱུང་སྟེ་མཚན་ལ་བྱམས་པ་བསམ་གཏན་གསོལ།
དགུང་ལོ་བཅོ་ལྔའི་སྟེང་སྔགས་སའི་མཚམས་ཐོག་གོང་མ་བཀྲ་ཤིས་ཆོས་རྫོང་གི་
ཆོས་སྒོར་ཞུགས་ཤིང་བསྙེན་པར་རྫོགས། ཕྱིས་སུ་ནན་ཧེ་པོ་ཏ་ལ་དང་།
རྒྱ་ནག་རོ་བོ་རྩེ་ལྔ། མཚོ་སྙིང་མ་ཧཱ་དེ་ཝ་སོགས་ལ་གནས་མཇལ་དུ་ཕེབས།
དགུང་ལོ་བཅོ་བརྒྱད་ཀྱི་སྟེང་སྐུ་གཞོགས་ཤིང་བཟའ་བློ་བཟང་རྒྱ་མཚོ་མཆོག་གི་
མདུན་ནས་དུས་འཁོར་དབང་ཆེན་དང་། དེ་ནས་རིམ་བཞིན་ཨ་ལགས་ཨོའུ་
ཀྱུ་འཇམ་དབྱངས་མཁྱེན་རབ་མཆོག་གི་མདུན་ནས་ནཱ་རོ་མཁའ་སྤྱོད་མའི་
དབང་། སྐུ་གཞོགས་ཨ་རོལ་རྡོ་རྗེ་འཆང་གི་མདུན་ནས་ལམ་རིམ་ཆེན་མོའི་



• 658 •
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ཁྲིད། འདུལ་བ་གཞི་གསུམ་སོགས་དབང་ལུང་ཁྲིད་མང་པོ་གསན། བླ་
སློབ་ཀྱི་འབྲེལ་བའི་དབང་གིས་དགོན་མགོ་སྐུ་གཞོགས་ཤིང་བཟའ་ཚང་ལ་ཕུལ་
ཞིང༌། ཁོང་གིས་ཀྱང་ཐུགས་རྗེ་ཆེན་པོ་བཅུ་གཅིག་ཞལ་གསེར་ཟངས་ལས་
གྲུབ་པ་རྟེན་དུ་གནང་། རབ་བྱུང་བཅོ་ལྔ་བའི་ཆུ་ཕག་སྟེ་སྤྱི་ལོ1923ལོར་
དགོན་གནས་ སྤོས་ ཤིང་ གསར་ བཞེངས་ མཛད་ དེ་ བཀའ་ དྲིན་ ཆེན་ པོས་
བསྐྱངས་པ་ ནས་བཟུང་། རིམ་གྱིས་ རི་ ཁྲོད་ སྨྱུང༌ གནས་ གྲྭ་ ཚང་ དོང་།
ཚོགས་ཆེན་གྲྭ་ཚང་། རྒྱུད་པ་གྲྭ་ཚང་བཅས་གྲྭ་ཚང་གསུམ་བཙུགས། གྲྭ་
ཚང་རྗེས་མ་གཉིས་འཛིན་གྲྭ་བཞི་རུ་བགོས་ནས་གཞུང་རིག་གནས་ལ་སྦྱོང་
ཞིང༌། རྭ་རྒྱའི་དགེ་བཤེས་འཇམ་དབྱངས་ཚང་དང་བླ་བྲང་དགེ་བཤེས་ཨ་
ཁུ་བཟོད་པ་ཚང་རྣམ་གཉིས་གདན་དྲངས་ཏེ་རྗེ་བཙུན་དང་སྒོ་མང་ཡིག་ཆ་
གཉིས་ཀྱི་འཆད་ཉན་སྤེལ། རྒྱ་བཟའི་དགེ་བཤེས་ཁོང་ཚང་གིས་ཀྱང་དབང་
ལུང་ཁྲིད་གསུམ་མང་དུ་གནང་། རབ་བྱུང་བཅུ་དྲུག་པའི་ས་ཁྱི་སྟེ་སྤྱི་ལོ
1958ལོར་སྐུ་གཤེགས། ཁོང་གི་མགུར་མ་དང་། བློ་སྦྱོང་། ཆོ་ ག་
སོགསཀྱི་གསུང་རྩོམ་འགའ་རེ་ད་ལྟའང་བཞུགས་ཡོད། ཆོས་སྡེ་འདིར་རྒྱ་
བཟའི་དགེ་བཤེས་ཚང་གི་ཁྲི་འཛིན་སོགས་འགྲོ་དོན་རྒྱ་ཆེར་མཛད་མཁན་གྱི་བླ་
སྤྲུལ་ཡང་ཨ་ལགས་གཟན་དཀར་ཁྲི་བ་དང་། ཨ་ལགས་དཔལ་རྡོར་ཁྲི་བ།
ཨ་ལགས་ཨོའུ་ཀྱུ་ཁྲི་བ། ཨ་ལགས་བརྩི་བཞག་ཁྲི་བ་བཅས་དང༌། དགེ་
མིང་སྤྲུལ་སྐུ། ཨ་ལགས་རྒྱལ་སྲས་སྤྲུལ་སྐུ་སོགས་ཀྱིས་ཀྱང་ཕེབས་བཞུགས་ཀྱི་
སྒོ་ནས་འགྲོ་དོན་མཛད།
ཆོས་སྡེ་འདིའི་རྟེན་དང་བརྟེན་པའི་སྐོར་ལ། བྱམས་ཁང་ཁང་མིག་
དགུ་ཅན་གྱི་ནང་དུ་རྗེ་བཙུན་བྱམས་པ་མགོན་པོ་ དང་ རྗེ་ཡབ་སྲས་གསུམ།



ཞིན་ཧེ་དགེ་ལྡན་བཤད་སྒྲུབ་རྣམ་རྒྱལ་གླིང་།
： 659
སྟོན་པ་གཙོ་འཁོར་གསུམ། གནས་བརྟན་བཅུ་དྲུག ལྟུང་བཤགས་ལྷ་སོ་
ལྔ། རྒྱལ་བའི་བཀའ་བསྟན། མ་ཎི་བཀའ་འབུམ། ཨ་ཀྱཱ་ཡོངས་འཛིན་
གྱི་གསུང་འབུམ་སོགས་རྟེན་མང་པོ་བཞུགས། རྗེ་གཟིགས་པ་ལྔ་ལྡན་གྱི་ལྷ་
ཁང་སུམ་ཐོག་ཁང་མིག་བརྒྱད་ཅུ་ཅན་སྤེན་རྒྱུན་དུང་ཕྲེང་གིས་བརྒྱན་པའི་ནང་
དུ་ཁྱབ་བདག་དྲག་མགོན་ཁང་ཚད་གཉིས་ལས་ལྷག་པ་ཁྲི་དྲུག་འགྱོགས་ཅན་
དང་། རྒྱ་གར་གྲུབ་ཆེན་བརྒྱད་ཅུའི་སྨན་སྐུ། རྗེ་དགེ་ལེགས་མའི་སྟོང་སྐུ་
བཅས་བཞུགས། རྒྱན་དྲུག་མཆོག་གཉིས་དང་། མཁའ་སྤྱོད་མ། མགོན་
པོ། ལྷ་ མོ་ རིག་ བྱེད་ མ་ རྣམ་ སྲས། གུར་མགོན། དམ་ ཅན།
གཞན་ཆོས་སྐྱོང་སོགས་ཀྱི་སྐུ་བརྙན། རྨ་ཆེན་སྦོམ་ར། དབང་དྲག་འབར་
བ། ཨ་མྱེས་ཁྲབ་ཆེན་སོགས་ཡུལ་ལྷ་གཞི་བདག་གི་འབག་སྐུ་བཅས་དང་།
ད་དུང་བཀའ་གདམས་གླེགས་བམ་དང་ཞོལ་འདོན་སྣ་ཚོགས་དང་སངས་རྒྱས་
འོད་སྲུངས་ཀྱི་རིང་བསྲེལ་དང༌། བདུད་རྩིའི་རིལ་བུ། ཚེ་རིལ་སྣ་ཚོགས་
སོགས་ཀྱང་བཞུགས་སོ། ། ཚོགས་ཆེན་འདུ་ཁང་ཆེན་མོ་ཁང་མིག་ཉེར་ལྔ་
ཅན་སྤེན་རྒྱུན་དུང་ཕྲེང་དང་རི་དྭགས་ཕོ་མོས་བརྒྱན་པའི་ནང་དུ་སྟོན་པ་གཙོ་
འཁོར་གསུམ། རྗེ་ཡབ་སྲས་གསུམ་གྱི་སྨན་སྐུ། ཀུན་རིག་ལྷ་ཚོགས་འཁོར་
དང་བཅས་པའི་སྨན་སྐུ། ཉེ་བའི་སྲས་ཆེན་བརྒྱད། བསྐལ་པ་སངས་རྒྱས་
སྟོང་གི་འབག་སྐུ། མགོན་ཆོས་ལྔའི་འབག་སྐུ། རྒྱལ་ཆེན་བཞིའི་འབག་སྐུ་
བཅས་དང་། ཀློང་ཆེན་མཛོད་བདུན། ས་སྐྱའི་བཀའ་འབུམ་སོགས་རྟེན་
མང་པོ་བཞུགས། སྨྱུང་གནས་འདུ་ཁང་ཁང་མིག་བདུན་ཅན་གྱི་ནང་དུ་སྐུ་
གཞོགས་ཤིང་བཟའ་ཚང་གིས་གནང་བའི་ཐུགས་རྗེ་ཆེན་པོ་བཅུ་གཅིག་ཞལ་
དང་། ཐུགས་ རྗེ་ ཆེན་ པོ་ ཕྱག་ སྟོང་ སྤྱན་ སྟོང་། འོད་ དཔག་ མེད།



： 660 •
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
དངུལ་གྱི་མཆོད་རྟེན་སོགས་དང་ཀུན་མཁྱེན་འཇམ་དབྱངས་བཞད་པ་དང་།
གུང་ཐང་བསྟན་པའི་སྒྲོན་མེ་གཉིས་ཀྱི་གསུང་འབུམ་སོགས་བཞུགས་སོ། །
མགོན་ཁང་དུ་མགོན་པོ་ཕྱག་དྲུག་པའི་འབག་སྐུ་དང་། ཛི་ན་མི་ཏྲ། དུག་
རཱ་ཛ། མགོན་པོ་དྲག་ཤུལ་ནག་པོ། ལྷ་མོ་རེ་མ་ཏི། འཇིགས་བྱེད།
ཆོས་རྒྱལ། ལོ་གྱོན་མ། འོད་ཟེར་ཅན་མ་བཅས་ཀྱི་སྨན་སྐུ། མགོན་པོ་
ཐང་ནག་གི་གྱོན་ཐང་། དམ་ཅན་ར་དཀར་གྱི་སྤྱན་ ཐང་། སྤྱན་རས་
གཟིགས་ཀྱི་ལྡེབས་རིས་སོགས་བཞུགས། རྟ་མགྲིན་ལྷ་ཁང་དུ་རྟ་མགྲིན་གཙོ་
སྐུ་ལྷ་ཚོགས་འཁོར་དང་བཅས་པ་དང་། བདེ་མཆོག་ལྷ་ཚོགས། ཐུགས་
རྗེ་ཆེན་པོ་རྒྱལ་བ་རྒྱ་མཚོའི་ལྷ་ཚོགས་སོགས་འབག་སྐུ་བཞུགས་ཤིང་། རྒྱལ་
པོ་སྐུ་ལྔའི་གྱན་ཐང་དང་དཀོར་བདག་གྱན་ཐང་སོགས་སྐུ་གསུང་ཐུགས་རྟེན་
མང་པོ་བཞུགས། གཞན་ཨ་ལགས་གཟན་དཀར་ཚང་གི་ནང་ཆེན་དང་།
ཨ་ལགས་ཨོའུ་ཀྱུ་ཚང་གི་ནང་ཆེན། ཨ་ལགས་དཔལ་རྡོར་ཚང་གི་ནང་ཆེན།
ཨ་ལལས་བརྩི་བཞག་ཚང་གི་ནང་ཆེན་བཅས་སུའང་སྐུ་གསུང་ཐུགས་ཀྱི་རྟེན་
མང་པོ་བཞུགས་སོ། །
དགོན་པའི་མཆོད་རྫས་ཀྱི་སྐོར་ལ་གདུགས་བདུན་དང་། རྒྱལ་མཚན་
དང་བ་དན་བཅུ་གཉིས། རྒྱ་གླིང་ཆ་བདུན། དུང་ཆེན་ཆ་གསུམ། དུང་
དཀར་བཅོ་ལྔ། འཁར་རྔ་ཆེ་ཆུང་གཉིས། སྦུབ་ཆ་ལྔ། མཆོད་ཀོང་ལྔ་
བཅུ། ཏིང་ཕོར་ཉིས་བརྒྱ། བུམ་པ་བཅུ་གཉིས། ལྷུང་བཟེད་གཉིས་
སོགས་སྤྱི་རྫས་མང་པོ་ཡོད། ང་བརྒྱད་ལོའི་ཡར་སྔོན་དུ་གྲྭ་ཤག་བཞི་བཅུ་
ལྷག་དང་དགེ་འདུན་པ་ཉིས་བརྒྱ་ལྷག་ཙམ་བཞུགས།
ཆོས་སྡེ་ཆེན་པོ་འདིའི་ཆོས་སྤྱོད་ཞལ་འདོན་གྱི་ཕྱོགས་ནས་རྒྱ་ལོའི་སྨོན་



ཞིན་ཧེ་དགེ་ལྡན་བཤད་སྒྲུབ་རྣམ་རྒྱལ་གླིང་། - · 661：
ལམ་ཆེན་མོ་ཉིན་ལྔ་དང་། ཟླ་གཉིས་པའི་བཀའ་འགྱུར་ཀློག་འདོན་ཉིན་
བདུན། གསུམ་པའི་དུས་འཁོར་སྒྲུབ་གྲྭ། རྒྱལ་བ་རྒྱ་མཚོའི་སྒྲུབ་མཆོད་
རྗེ་བཙུན་མའི་སྒྲུབ་མཆོད། འདི་དག་དང་འབྲེལ་བའི་ལྷ་ཚོགས་སོ་སོའི་སྦྱིན་
སྲེག་དང་སེམས་བསྐྱེད་མཆོད་པ་ཉིན་བདུན། བཞི་བའི་སྨྱུང་གནས་དང་།
ཚོགས་འཁོར་སོགས་ཉིན་བརྒྱད།། ཟླ་དྲུག་པའི་དབྱར་གནས་དང་འབྲེལ་
པའི་རྒྱན་འཇུག་སོགས་ཉིན་བདུན། བཅུ་བའི་ལྔ་མཆོད་དང་། ཀུན་རིག་
སྒྲུབ་མཆོད་དང་དེའི་སྦྱིན་སྲེག་སོགས་ཉིན་བདུན་ལྷག བཅུ་གཅིག་པའི་
བཟང་སྤྱོད་ཆེན་མོ་ཉིན་བདུན། ཚེས་བཅོ་ལྔ་ནས་བོད་ལོའི་ཚེས་གཅིག་བར་
ནངས་སྔ་ལངས་དང་དགོང་འཕྱི་ཉལ་གྱི་སྒོ་ནས་སྤྱོད་འཇུག་དང་འབྲེལ་བར་
བརྩི་བཞག་གནང་བ་དང་། ཚོགས་ལ་དམ་བཅའ་དང་འཛིན་གྲྭ་གཏུགས་པ།
བོད་ལོའི་ནང་མགོན་པོའི་གཏོར་སྒྲུབ་དང་མགོན་ཆོས་བསྐང་གསོས་རྒྱས་པར་
མཛད་པ་སོགས་ཀྱི་ཕྱག་སྲོལ་བཟང་པོ་དར་ཡོད་དོ། །
ང་བརྒྱད་ལོའི་ཡར་སྔོན་དུ་དགོན་པར་རྟ་ལྔ་བཅུ་ང་གཅིག་དང་ནོར་
བརྒྱ་ལྷག་དང་ལུག་བདུན་སྟོང་ལྷག་ཡོད་པ་སྤྱིས་བདག་གཉེར་བྱས་ཏེ་འཚོ་རྟེན་
བྱེད་ཀྱིན་ཡོད་པ་དང་། ནང་ཆེན་བླ་སྤྲུལ་སོགས་ལ་རྟ་ཆིག་བརྒྱ་ལྔ་བཅུ་དང་།
ནོར་བཞི་བརྒྱ་ལྷག་ ལུག་ཉིས་སྟོང་ལྷག་ཡོད་ཀྱང་དུས་འགྱུར་གྱི་དབང་གིས་
དགོན་པ་གཏོར་བཤིག་ཉམས་རྒུད་ཆེན་པོ་བྱུང་བས་བླ་གྲྭ་ཚང་མ་ཁ་ཐོར་དུ་
གྱུར་ཏེ་རྒྱུ་དངོས་ཡོད་ཚད་ཀྱང་ཁ་བ་ཉི་མས་བཞུས་པ་ལྟར་གྱུར། ཡིན་ན་
ཡང་། ཏང་གི་ཆོས་ལུགས་སྲིད་ཇུས་བཟང་པོ་སླར་ཡང་དངོས་འབེབས་བྱས་
པས། དད་ལྡན་སེར་སྐྱ་རྣམས་ཀྱི་རེ་འདུན་ལྟར་རབ་བྱུང་བཅུ་དྲུག་པའི་ཆུ་
ཁྱི་སྟེ་སྤྱི་ལོ1982ལོར་ཆོས་སྒོ་སླར་འབྱེད་པའི་ཆོག་མཆན་གནང་ཞིང་། ཨ་



· 662：
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ལགས་བརྩི་བཞག་སྐུ་ཕྲེང་བཞི་བ་བྱམས་པ་ལུང་རྟོགས་རྒྱ་མཚོ་མཆོག་གཙོ་བྱས་
ཏེ། གྲྭ་རྒན་དུ་མ་དང་ལྷ་སྡེ་སྦྱིན་བདག་རྣམས་ཀྱི་བརྩོན་པ་དང་མཐུན་རྐྱེན་
གསར་བའི་འོག་རིམ་བཞིན་རྗེ་གཟིགས་པ་ལྔ་ལྡན་གྱི་གཙུག་ལག་ཁང་དང་།
ཚོགས་ཆེན་འདུ་ཁང་། མགོན་ཁང་། བྱམས་ཁང་། རྟ་མགྲིན་ལྷ་ཁང་།
མཆོད་རྟེན་ཆེ་ཆུང་བཅུ། མ་ཎི་དུང་ཕྱུར་ བཅུ་ཕྲག་གི་འཁོར་ལོ་སོགས་
གསར་བཞེངས་བྱས་ཏེ་ལེགས་གྲུབ་བྱུང་ཞིང་། རྟེན་བཞེངས་ཀྱི་སྐོར་ཡང་
སྔར་སྲོལ་ བཞིན་ ལྷ་ཁང་དང་འདུ་ཁང་དག་ ཏུ་ སྟོན་པ་གཙོ་འཁོར་གསུམ།
རྗེ་ཡབ་སྲས་གསུམ། སློབ་དཔོན་པདྨ་འབྱུང་གནས། འོད་དཔག་མེད།
འཇིགས་བྱེད། རྟ་མགྲིན་ཡང་གསང་། ཐུགས་རྗེ་ཆེན་པོ་བཅུ་གཅིག་ཞལ། །
གནས་བརྟན་བཅུ་དྲུག ཚེ་ ལྷ་རྣམ་གསུམ། རིགས་ གསུམ་ མགོན་ པོ།
མཁའ་སྤྱོད་མ་སོགས་ཀྱི་སྐུ་དང་། རྗེ་རིན་པོ་ཆེ་དང་འོད་དཔག་མེད་ཀྱི་ཞིང་
ཐང་། རྗེ་ བཙུན་ མའི་ ཞིང་ ཐང་བཅས་ བཞུགས་ པ་དང་། རྒྱལ་ བའི་
བཀའ་བསྟན་འགྱུར། རྗེ་ཡབ་སྲས་གསུམ་གྱི་གསུང་འབུམ། ཀློང་ཆེན་
མཛོད་བདུན། ས་སྐྱའི་བཀའ་འབུམ་སོགས་ཀྱི་རྟེན་འགངས་ཆེན་མང་པོ་
ཡང་བཞུགས་ལ་ཆོས་སྤྱོད་ཀྱི་ ཐད་ནས་ཀྱང་སྔར་སྲོལ་སླར་གསོས་ཏེ། གྲྭ་
བཙུན་བརྒྱད་ཅུ་ལྷག་གིས་བླ་སྤྲུལ་དགེ་བཤེས་རྣམ་པའི་ཐུགས་བཀོད་ལྟར་
གཞུང་རིག་གནས་ལ་གསན་སྦྱོང་ལྷོད་མེད་བྱེད་བཞིན་པའི་སྐབས་ལགས་སོ།།
རྒྱལ་པོ་ཁྲི་སྟེང་པད་དཀར་ཆོས་གླིང་།
རྒྱལ་པོ་ཁྲི་སྟེང་པད་དཀར་ཆོས་གླིང་ནི་ཞིན་ཧེ་རྫོང་ལུང་བཟང་ཞང་གི་
ནུབ་ལྷོའི་ཕྱོགས་ཀྱི་སྤྱི་ལེ་བཅུ་བཞིའི་མཚམས་སུ་ཀ་ཆུ་དང་བེའུ་ལུང་ཆུ་བོ་



ཞིན་ཧེ་རྒྱལ་པོ་ཁྲི་སྟེང་པད་དཀར་ཆོས་གླིང་།
་ 663 .
གཉིས་ཀྱི་འདྲེས་མདོ་རུ་ཆགས་ཡོད་ལ། ཆགས་ཡུལ་འདི་གནས་མཆོག་ཁྱད་
པར་ཅན་ཞིག་ཡིན་པར་གྲགས། འདི་ལ་སའི་དབྱིབས་ས་སྐྱོང་སྟེ་རྒྱལ་པོ་
ཆེན་པོ་ཞིག་ཁྲིར་བཞུགས་པ་དང་མཚུངས་པའི་ཆ་ནས་དེ་ལྟར་མིང་དུ་བཏགས་
པར་གྲགས།
དགོན་པ་ཉིད་ཕྱག་འདེབས་མཛད་མཁན་ནི་སྐྱབས་རྗེ་དཀོན་མཆོག་ཟླ་
བ་ཚང་ཡིན་ཞིང་། རྗེ་འདི་ཉིད་རབ་བྱུང་བཅོ་ལྔ་བའི་ལྕགས་བྱི་སྟེ་སྤྱི་ལོ
1900ལོར་མཛོད་དགེ་ཕྱོགས་ནས་ཕེབས་ཤིང་རྨ་ཆེན་གངས་འདབས་ཀྱི་ཐོ་
ལེ་རུ་འབོད་པའི་གནས་དེར་མཚམས་ལ་བཞུགས་པའི་སྐབས་སུ་ཁོང་ཉིད་ལ་
གནས་བརྟན་མི་ཕྱེད་པས་མངོན་སུམ་དུ་ལུང་བསྟན་པ་སྟེ། ་ཁྱོད་འདི་
ནས་ས་ཆ་དེར་ཕེབས་དང་། དེ་ན་རྒྱབ་རི་རིགས་གསུམ་མགོན་པོའི་གནས་
དང་། མདུན་རི་གནས་བརྟན་མི་ཕྱེད་པའི་གནས་ཡིན་པ་རྩྭ་ཆུ་ཤིང་གསུམ་
འཛོམས་ཤིང་འབྱོར་བའི་རོ་བཅུད་དང་ལྡན་པ། ས་ལ་དགེ་བཅུ་ཚང་བའི་
ཁོར་ཡུག་ཏུ་བཀྲ་ཤིས་རྟགས་བརྒྱད་མངོན་པར་མཚོན་པའི་ཡུལ་དེ་རུ་འགྲོ་དོན་
མྱུར་བར་བསྒྲུབས་ན་ལེགས་པོ་འོང་། ཞེས་གསུངས་པ་དང་། དེ་ནས་མ་
འགྱངས་པར་དགེ་འཕེལ་བྱང་ཆུབ་གླིང་གི་དགོན་བདག་སྐྱབས་རྗེ་འཕགས་པ་
ཕྱག་ན་པད་མོ་དང་གཉིས་སུ་མེད་པ་སྔགས་སའི་དགེ་བཤེས་འཇམ་དབྱངས་
དོན་ཡོད་ཁོང་ཉིད་རྨ་ཆེན་གངས་སྐོར་ལ་ཕེབས་ཙ་ན། རྗེ་དཀོན་མཆོག་ཟླ་
བ་དང་མཇལ་ཞིང་བླ་མར་བསྟེན། བཀའ་ཆོས་མང་པོ་རིང་དུ་ཞུས་པའི་
མཐར། རྗེ་དཀོན་མཆོག་ཟླ་བས་ཁོང་ལ་སྔོན་ནས་གནས་བརྟན་མི་ཕྱེད་པས་
ལུང་བསྟན་ཚུལ་ལ་གསུང་གླེང་མང་པོ་མཛད་པ་དང་། སྐུ་ཉིད་ཀྱིས་ཞལ་
ནས་བ་ནས་དེ་འདྲའི་དགེ་མཚན་ལྡན་པ་ཞིག་གང་ན་ཡོད་དམ་ཞེས་དྲིས་པར།



·664、
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ཡབ་རྗེ་འཇམ་དབྱངས་དོན་ཡོད་མཆོག་གིས་ལན་དུ་དེ་འདྲ་ཞིག་རྒྱལ་པོ་ཁྲི་
སྟེང་ཟེར་བ་དེ་ཡིན་པར་འདུག་གསུངས་པས། ཁོང་ཐུགས་ཤིན་ཏུ་དགྱེས་
སྟབས་མྱུར་བར་རྒྱལ་པོ་ཁྲི་སྟེང་དུ་བྱོན་ནས་པད་དཀར་ཆོས་གླིང་དགོན་པ་
དངོས་སུ་བཏབ་སྟེ་དད་ལྡན་སེར་སྐྱ་ཡོངས་ལ་ཆོས་ཀྱི་འཁོར་ལོ་མང་དུ་བསྐོར་
བ་དང་། སྐབས་དེར་གྲྭ་བཙུན་ཉེར་ལྔ་ཡོད་ཅིང་། དགོན་པའི་བསྒྲུབ་བྱ་
གཙོ་བོ་སྨྱུང་གནས་བསྲུང་རྒྱུ་དང་ཐུགས་རྗེ་ཆེན་པོའི་ཆོས་འཁོར་ཆ་ཚང་འདོན་
རྒྱུ། མ་ཎིའི་གྲངས་ཚད་གསོག་རྒྱུ་བཅས་ཡིན། རྗེས་སུ་ཁམས་རྔ་བའི་
ཕྱོགས་ནས་ཕེབས་པའི་རྔ་རུང་གྲུབ་ཆེན་དུ་གྲགས་པའི་ཆོས་མདོ་སྔགས་ཟུང་ལ་
སྦྱངས་པ་དཔྱིས་ཕྱིན་པ་མཛད་ཅིང་། གྲུབ་མཐའ་གསར་རྙིང་གང་རུང་ལ་
ཕྱོགས་རིས་མེད་པ། ཆོས་ཀྱི་བྱ་པ་མཛད་པ་ལ་ཤིན་ཏུ་མཁས་པ་ཞིག་ཡོད་པ་
ཡུལ་འདིར་བྱོན་པས། ཡབ་རྗེ་དཀོན་མཆོག་ཟླ་བ་དང་ཕན་ཚུན་གྱི་ཐུགས་
བསམ་འོ་ཆུ་འདྲེས་པ་ལྟར་མཐུན་པར་གྱུར། དེ་ནས་བཟུང་རྗེ་ཇོ་རུང་བ་ལ་
རྗེས་ཕྱོགས་སུ་པད་དཀར་ཆོས་གླིང་དགོན་པར་བདག་སྐྱོང་བྱ་དགོས་པ་ཞུས་ཏེ་
བཀའ་ལྟར་བདག་སྐྱོང་ལོ་ལྔ་ཙམ་བྱས་ནའང་། གདུལ་བྱའི་དབང་གིས་རྗེས་
སུ་བྲག་སྒམ་ཞེས་འབོད་པའི་ས་ཆར་ཕེབས་ཤིང་། དེ་གར་དགོན་པ་བཏབ་
སྟེ་བཞུགས། དུས་ཡུན་ལོ་ཤས་སོང་མཚམས་སུ་འགྲོ་བའི་མགོན་པོ་སྐྱབས་རྗེ་
དཀོན་མཆོག་ཟླ་བ་རྒྱལ་པོ་ཁྲི་སྟེང་དུ་སྐུ་ཞི་བའི་དབྱིངས་སུ་གཤེགས་པ་དང་།
ཇོ་རུང་གྲུབ་ཆེན་རིན་པོ་ཆེའང་བྲག་སྒམ་དགོན་པ་རུ་གཟུགས་སྐུའི་བཀོད་པ་
ཆོས་དབྱིངས་སུ་བསྡུས། དེ་ནས་སྔགས་སའི་དགེ་བཤེས་འཇམ་དབྱངས་
དོན་ཡོད་ཚང་རྒྱལ་པོ་ཁྲི་སྟེང་པད་དཀར་ཆོས་གླིང་དུ་བྱོན་ནས་དགོན་པར་
ཞལ་བཀོད་མང་པོ་གནང་ཞིང་ཐུགས་ཁུར་ཚད་མེད་བཞེས། སྔ་རྗེས་སུ་ཡབ་



ཞིན་ཧེ་རྒྱལ་པོ་ཁྲི་སྟེང་པད་དཀར་ཆོས་གླིང་།
665:
རྗེ་དཀོན་མཆོག་ཟླ་བ་དང་རྗེ་ཚ་རུང་གྲུབ་ཆེན་རིན་པོ་ཆེ་མཆོག་གི་ཡང་སྤྲུལ་
རྣམ་གཉིས་བྱོན་ཟིན་ནའང་སོ་སོ་དྷི་ཚ་དགོན་དང་བྲག་དཀར་སྤྲེལ་རྫོང་དགོན་
དུ་བཞུགས་པས། རི་ཁྲོད་པ་བྱམས་པ་མཁྱེན་རབ་གཙོས་ཨ་ལགས་གཙང་པ་
དང༌། གྲྭ་རྒན་འཕྲིན་ལས་བཅས་ལྷན་བཞུགས་ཀྱི་གོ་སྐབས་དང་བསྟུན་ནས་
དགོན་པར་ བདག་སྐྱོང་དང་དགེ་སྒྲུབ་ཀྱི་བྱ་བ་གང་མང་མཛད། སྤྱི་ལོ
1958ལོའི་ཡར་སྔོན་དུ་དགོན་པར་འདུ་ཁང་གཅིག་དང་
། གྲྭ་ཤག་རྒྱན་
སུམ་ཅུ་ལྷག་དགེ་འདུན་པ་ཉེར་གཉིས་ཙམ་དང་བླ་སྤྲུལ་གཉིས་བཞུགས་སོ།།
གནས་མཆོག་འདིར་སྐྱེས་ཆེན་དམ་པ་རྣམས་ཀྱིས་བྱིན་གྱིས་བརླབས་
ཚུལ་ལ་ཡུལ་འདིའི་ངག་རྒྱུན་ལྟར་ན། རབ་བྱུང་བཅུ་གཉིས་པར་རྒྱལ་དབང་
སྐུ་ཕྲེང་དྲུག་པ་ཚངས་དབྱངས་རྒྱ་མཚོ་མཆོག་གི་ཞབས་པད་རི་མོའི་འཁོར་ལོས་
གནས་འདིར་བཅགས་ཤིང་སྒྲུབ་པ་ཡུན་རིང་དུ་མཛད་ལ། ས་ཐོབ་ཀྱི་སེམས་
དཔའ་ཆེན་པོ་ས་སྐྱ་ཀུན་དགའ་རྒྱལ་མཚན་ཉིད་ཀྱིས་ཀྱང་གནས་འདི་ཞབས་
ཀྱིས་བཅགས་པར་བཞེད། རྒྱལ་པོ་ཁྲི་སྟེང་ཞེས་པའི་སའི་ཆ་ཤས་མཚམས་
མདོ་ཟེར་བ་དེ་གར་ཁམས་རྫོགས་ཆེན་རིན་པོ་ཆེ་བྱོན་ནས་ཆོས་ཀྱི་འཁོར་ལོ་
རིམ་པར་བསྐོར་བ་དང་བྱིན་རླབས་དངོས་སུ་གནང་བ་ལ་ཡུལ་འདིའི་དད་ལྡན་
སེར་སྐྱ་ཡོངས་ཀྱིས་བཞུགས་ཁྲི་བཞེངས་པའི་ཤུལ་ད་ལྟའང་ཅུང་ཟད་མ་ཉམས་
པར་འདུག གཞན་ཡང་མདོ་འཇམ་དབྱངས་མཁྱེན་བརྩེ་དབང་པོ་མཆོག་
ཀྱང་གནས་འདིར་བྱོན་ཅིང་འགྲོ་དོན་མཛད་པ་དང་། ཡང་དག་ཆོས་མཐོང་
བྱ་བའི་རྗེ་བཙུན་མི་ལ་རས་པའི་རྣམ་ཐར་སྐྱོང་མཁན་ཁོང་ཉིད་ཀྱང་འདི་རུ་
བྱོན་ཅིང་སྒྲུབ་གནས་མཛད་ཟེར་ལ། ད་ལྟའང་བྲག་ངོས་སུ་རང་བྱོན་མ་ཎི་
ཡིག་དྲུག་ གསལ་ ལྷང་ངེར་འདུག རྗེ་འཇམ་དབྱངས་དོན་ཡོད་ཁོང་གི་



• 666，
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
གསུང་འབུམ་གྱི་གནས་བསྟོད་ལས། དཔལ་དུས་བཟང་བཀྲ་ཤིས་ཉི་མ་ལ།།
རྔ་སིལ་སྙན་ལྷ་ཡི་རོལ་མོ་འཁྲོལ། །ཞེས་གསུངས་ཡོད་པའང་དོན་ལ་གནས་
པར་གྲགས་སོ། ། དུས་འགྱུར་གྱི་དབང་གིས་གནོད་སྐྱོན་བྱུང་ཡང་ཏང་གི་
ཡང་དག་སྲིད་ཇུས་ཀྱི་འོད་ཟེར་སླར་ཡང་འཕྲོས་པར་བརྟེན་དད་ལྡན་སེར་སྐྱ་
ཡོངས་ཀྱིས་རེ་བ་ལྟར་གོ་སྐབས་བཟང་པོ་དེར་བསྟུན་ཏེ། སྤྱི་ལོ1989ལོའི་
ཟླ་བཅུ་བར་སྐྱབས་རྗེ་ཨ་ལགས་ཕུར་རྩ་ཚང་དང་། རྭ་རྒྱ་དགོན་པའི་སྐུ་
གཞོགས་རྒྱུ་ལེ་འཕྲིན་ལས་རྒྱ་མཚོ་དང་རྟོགས་ལྡན་མཁྱེན་ཁོ་རིན་པོ་ཆེ། ཨ་
ལགས་འཛམ་བཟང་རྣམ་པ་སོགས་གཙོས་ཞིན་ཧེ་རྫོང་སྲིད་གཞུང་དང་འབྲེལ་
ཡོད་སྡེ་ཁག་གི་རོགས་སྐྱོར་འོག་པད་དཀར་ཆོས་གླིང་དགོན་པའི་ཆོས་སྒོ་ལེགས་
པར་ཕྱེ་སྟེ། མིག་སྔར་འདུ་ཁང་ལེགས་འགྲུབ་བྱུང་ཞིང་བླ་གྲྭ་སུམ་ཅུ་ལྷག་
འདུས་ལ། ད་ལྟའང་ཨ་ལགས་འཇམ་བཟང་ཁོང་གཙོས་དགེ་འདུན་རྣམས་
ཀྱིས་སྒྲུབ་བརྒྱུད་བསྟན་པའི་འགྲོ་དོན་དུ་འཕྲིན་ལས་ཀྱི་བགྱི་བར་འབད་པ་ལྷོད་
མེད་ངང་མཆིས་སོ། ། 1
དབེན་གནས་བཀྲ་ཤིས་ཆོས་རྫོང་དགེ་འཕེལ་
བྱང་ཆུབ་གླིང་།
དགེ་འཕེལ་བྱང་ཆུབ་གླིང་ནི་ཞིན་ཧེ་རྫོང་འབྲོང་མཐིལ་ཞང་ནས་ལྷོ་
ནུབ་ཕྱོགས་སུ་སྤྱི་ལེ་སོ་གཅིག་གི་མཚམས་ཏེ་ལྷ་རི་ཞལ་དཀར་དབེན་གནས་
བཀྲ་ཤིས་ཆོས་རྫོང་དུ་གྲགས་པའི་སར་ཆགས་ཡོད། འདི་ལ་ཡོངས་གྲགས་སུ་
སྔགས་ས་མཚམས་ཐོག་གོང་མ་ཞེས་ཀྱང་འབོད། འདི་ཉིད་བྱ་བཏང་རི་ཁྲོད་
པ་འདུ་བའི་ཆོས་སྡེ་ཞིག་ལགས་པས། གྲོང་ལ་རྒྱང་ཐག་རིང་ཞིང་བྲག་དང་



ཞིན་ཧེ་དབེན་གནས་བཀྲ་ཤིས་ཆོས་རྫོང་དགེ་འཕེལ་བྱང་ཆུབ་གླིང༌། ： 66? ་
ནགས་ཚལ། ཆུ་བོ་སོགས་ཀྱིས་ཕྱོགས་མཚམས་ཀུན་ཡོངས་སུ་བསྐོར་ཞིང་བྱ་
དང་རི་དྭགས་གོར་དུ་རྩེན་པའི་གནས་མཆོག་ཡིད་དུ་འོང་ཞིང་ཉམས་དགའ་བ།
སྔོན་གྱི་སྐྱེས་ཆེན་དམ་པ་དུ་མས་ཐུབ་བསྟན་རིང་ལུགས་འཛིན་པར་བྱིན་གྱིས་
བརླབས་པའི་རྒྱལ་བསྟན་དྲི་མ་མེད་པའི་གནས་ཤིག་གོ །
ཆོས་སྡེ་འདི་ཉིད་ཚེ་དང་སྒྲུབ་པ་ལ་སྙོམས་པའི་བྱ་བཏང་སྔགས་ས་དགེ་
བཤེས་འཇམ་དབྱངས་དོན་ཡོད་མཆོག་གིས་རབ་བྱུང་བཅོ་ལྔ་བའི་ཆུ་བྱི་སྟེ་སྤྱི་ལོ
1912ལོའི་ས་བག་ཟླ་བའི་ཡར་ཚེས་ལ་ཕྱག་འདེབས་མཛད་པའི་དབུ་བཙུགས།
གཞི་གསུམ་སོགས་རྭ་རྒྱ་བཀྲ་ཤིས་འབྱུང་གནས་ཀྱི་ཕྱག་ལེན་ཇི་ལྟ་བ་ཡིན་ཞིང་།
ཉམས་ལེན་གྱི་གཙོ་བོ་འཕགས་མཆོག་ཐུགས་རྗེ་ཆེན་པོའི་བསྙེན་སྒྲུབ་གཙོ་བོར་
འཛིན་པའི་དགེ་ལུགས་པའི་དགོན་པ་ཞིག་ཡིན།
ཆོས་སྡེ་འདི་ཕྱག་འདེབས་མཛད་མཁན་རྗེ་བཙུན་འཇམ་དབྱངས་དོན་
ཡོད་མཆོག(སྤྱི་ལོ1878-1959)ནི་རབ་བྱུང་བཅོ་ལྔ་པའི་ས་སྟག་ལོར་
ཡབ་མགོན་པོ་ཚེ་ངརྟན་དང་ཡུམ་བལ་བཟའི་བྱམས་རྒྱལ་གྱི་སྲིང་མོ་ཙིག་ལི་མ་
གཉིས་ཀྱི་སྲས་སུ་འཁྲུངས། སྐུ་གཞོགས་ཨ་རོལ་ཚང་གི་མདུན་ནས་རབ་ཏུ་
བྱུང་ཞིང་འདུལ་གཞུང་ལྟར་ཚུལ་ཁྲིམས་སྲུང་བ་དང་གཞུང་རིག་གནས་ལ་
གསན་བསམ་མཛད། དེ་ནས་རིམ་བཞིན་བྱ་བཏང་རི་ཁྲོད་པའི་ཚུལ་དུ་
གནས་འགངས་ཆེན་མང་པོར་མཇལ་ཞིང་བསྙེན་སྒྲུབ་མཛད་མཐར་གསང་བ་
རིམ་གཉིས་ཀྱི་རྣལ་འབྱོར་ཚད་ལྡན་དུ་གྲུབ། དགུང་ལོ་ཉེར་བདུན་སྟེང་རྭ་
རྒྱ་བཀྲ་ཤིས་འབྱུང་གནས་སུ་བྱོན་ཏེ་དགེ་བའི་བཤེས་གཉེན་དུ་མ་བསྟེན་ནས་
ཐོས་བསམ་སྒོམ་གསུམ་མཐའ་འཁྱོལ་བ་མཛད། ཁོང་ཉིད་ཀྱི་སྐུ་ཕྲེང་རིམ་
བྱོན་ནི། ཆོས་ རྗེ་དར་མ་ རིན་ཆེན་དང་། ཀུན་བཟང་ཆོས་ཀྱི་ཉི་ མ།



： 668 · མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས། །
རྣལ་འབྱོར་པ་ནམ་མཁའ་རྒྱལ་མཚན། རྗེ་འཇམ་དཔལ་རྡོ་རྗེ། འཇམ་
དབྱངས་ཀུན་དགའ་དཔལ། རྗེ་བཙུན་བསྟན་འཛིན་རྒྱ་མཚོ་སོགས་རིམ་
པར་བྱོན་ཅིང་ཁོང་ནི་སྐུ་ཕྲེང་བདུན་པ་ལགས་པ་རྗེ་གསེར་ཁང་པའི་འཁྲུངས་
རྣམ་ལས་གསུངས། དེ་ལྟར་བསྟན་འགྲོའི་དོན་རྒྱ་ཆེར་བསྐྱངས་ནས་དགུང་
ལོ་གྱ་གཉིས་སྟེང་གཟུགས་སྐུའི་བཀོད་པ་ཆོས་དབྱིངས་སུ་བསྡུས་སོ། །
དགོན་ས་འཛིན་པའི་དུས་ས་ག་ཟླ་བའི་ཚེས་བཅུ་གསུམ་གྱི་ཐོ་རངས་སུ་
དགོན་པ་འདེབས་པ་པོ་དང་མཁན་རིན་པོ་ཆེ་རྣམ་གཉིས་ཀྱིས་ཐེག་ཆེན་གསོ་
སྦྱོང་བླངས་ནས་སྨྱུང་གནས་ཀྱི་དབུ་བཙུགས། དེ་ནས་བཟུང་གྲྭ་པ་སོ་སོས་
ཀྱང་ལོ་རེར་སྨྱུང་གནས་བརྒྱ་རེ་ཆག་མེད་དུ་སྲུང་བ་སོགས་དགོན་སྡེ་གཞན་
ལས་འཕགས་པའི་ཁྱད་ཆོས་ལྡན་ཞིང་། དེ་ལས་གཞན་ད་དུང་གྲྭ་པ་རྣམས་
ཀྱིས་ཤ་ཁྲག་ལོངས་སུ་མི་སྤྱོད་པ་དང་ཀོ་ལྤགས་ཀྱི་རིགས་མི་གྱོན་པ། གྲོང་ལ་
མི་འཁྱམས་པ། ཡོང་སྒོ་ཅི་ཡོད་གཞུང་ལ་འཇོག་པ། བཟའ་བཏུང་གཞུང་
ནས་སྦྱར་ཏེ་ལྷན་དུ་ལོངས་སྤྱོད་པ། རྒྱུ་མི་གསོག་པ། གྲྭ་པ་རྣམས་ལ་
གཟིམ་ཤག་དང་ཆོས་གོས་རྣམ་གསུམ་སོགས་ཤཱཀྱའི་རིང་ལུགས་འཛིན་པའི་
དགེ་སློང་ལ་འོས་པའི་ཆོས་ལས་གཞན་ལྷག་མ་ཡང་སྒེར་གྱིས་མི་འཛིན་པ་
སོགས་བྱེད་པས་དགོན་སྡེ་གཞན་ལས་ཁྱད་དུ་འཕགས་པའི་ཁྱད་ཆོས་ལྡན།
དགོན་པའི་རྟེན་དང་བརྟེན་པའི་སྐོར་ལ་ཐོག་མར་ས་འཛིན་ལྷ་ཁང་
ཁང་མིག་གསུམ་བཞེངས་ཤིང་། དེ་ནས་འདུ་ཁང་ཉིས་ཐོག་ཁང་མིག་དགུ་
ཅན་དང་། རིམ་བཞིན་བྱམས་ཁང་སུམ་ཐོག་ཅན་ཞིག་དང་། ཐུགས་རྗེ་
ཆེན་པོའི་ལྷ་ཁང་སུམ་ཐོག་ཅན་དང་བདེ་མཆོག་ལྷ་ཁང་ཉིས་ཐོག་ཅན་སོགས་
བཞེངས། རབ་བྱུང་བཅུ་དྲུག་པའི་ལྕགས་ཡོས་ཏེ་སྤྱི་ལོ1951ལོར་འདུ་ཁང་



ཞིན་ཧེ་དབེན་གནས་བཀྲ་ཤིས་ཆོས་རྫོང་དགེ་འཕེལ་བྱུང་ཆུབ་གླིང་།
• 669 ·
ཆེན་མོ་ཀ་རིང་བཞི་ཅན། སྟེང་འོག་ཁང་མིག་བརྒྱ་དང་བཅུ་གཉིས་ཡོད་པ་
བཞེངས་པས་ཆུ་སྦྲུལ་ལོར་ཡོངས་སུ་གྲུབ། ད་དུང་ཇ་ཁང་། གུང་ཚིགས་
ཁང་དང་མགྲོན་ཁང་། གྲྭ་ཤག་ལྔ་བཅུ། ལྕགས་རིའི་ཚུལ་དུ་མ་ཎི་འཁོར་
ཁང་དང་འཁོར་ལོ། མདུན་དུ་མཆོད་རྟེན་ཆེ་ཆུང་བཅུ་གཅིག་བཞུགས་པས་
མཐོང་བ་ཙམ་གྱིས་དབང་མེད་དུ་དད་པ་ངང་གིས་སྐྱེ་བ་ཞིག་ཡིན། ་ དགོན་
པའི་ནང་དུ་སྔགས་ས་དགེ་བཤེས་ཁོང་ཉིད་གཙོ་བྱས་པའི་རྣལ་འབྱོར་པ་མཁན་
རིན་པོ་ཆེ་དཀོན་མཆོག་མཐོར་ཕྱིན་དང་རྗེ་བཀའ་འགྱུར་པ་འཇིགས་མེད་
བསྟན་པ་སོགས་བླ་མ་ལྔ་དང་གྲྭ་པ་ལྔ་བཅུ་ལྷག་བཞུགས། ནང་རྟེན་གྱི་གཙོ་
བོ་སྔགས་ས་དགེ་བཤེས་ཚང་གིས་གཏེར་ནས་བཏོན་པའི་ལི་མའི་ཐུབ་དབང་
རྡོར་གདན་མ་རྒྱུན་དུ་དྲི་བཟང་གིས་ཁྱབ་པ་བདུད་རྩི་འབབ་པའི་བྱིན་རླབས་
ཀྱི་དྲོད་མ་ཡལ་བ་དང་། འདུ་ཁང་དང་ལྷ་ཁང་རེ་རེར་ཐུགས་རྗེ་ཆེན་པོ་ཕྱག་
སྟོང་སྤྱན་སྟོང་། ཐུབ་དབང་། དུས་གསུམ་སངས་རྒྱས། རྒྱལ་བ་རིགས་
ལྔ་སོགས་སྐུའི་རྟེན་དང་། དངུལ་གྱི་སྐུ་གདུང་མཆོད་རྟེན་གཉིས་གཙོས་
ཐུགས་ཀྱི་རྟེན། རྒྱལ་བའི་བཀའ་བསྟན་གཙོ་བྱས་པའི་བོད་ཀྱི་མཁས་དབང་
རིམ་བྱོན་དུ་མའི་གསུང་འབུམ་དང་དཔར་ཁང་དུ་ཐར་མདོ་སོགས་ཀྱི་དཔེ་ཆ་
དང་འཁོར་ལོའི་ཤིང་དཔར་བཞུགས་ཤིང༌། ཁྱད་པར་དུ་སྔགས་ས་དགེ་
བཤེས་ཚང་གི་གསུང་འབུམ་པོད་དྲུབ་པོའི་དཔར་སོགས་ཤིང་དཔར་མང་དུ་
བཞུགས་སོ། ། ཆོས་སྤྱོད་ཀྱི་ཕྱོགས་དགེ་ལུགས་པའི་དགོན་པ་གཞན་དང་
འདྲ།
དགོན་པ་འདིའི་རྒྱབ་རིའི་གཡོན་ངོས་སུ་དུར་ཁྲོད་མཁའ་སྤྱོད་ཕོ་བྲང་
བྱ་བ་ཞིག་ཡོད་ཅིང་། མི་ཤི་བའི་བེམ་པོ་གང་བྱུང་དུར་ཁྲོད་དེར་བསྐྱལ་ཚེ།



： 670.
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས། .
དགོན་པའི་བླ་གྲྭ་ཚང་མ་མ་སྐུལ་དང་བླང་གིས་དེར་ཕེབས་ནས་བསྔོ་བ་སྨོན་
ལམ་གསུངས་ པ་དང་ཁྲུས་ བྱེད་ པའི་སྲོལ་འདི་ད་དུང་མ་ཉམས་པར་ཡོད།
སྤྱི་ལོ1958ལོའི་བསྒྱུར་བཅོས་སྐབས་སུ་དགོན་པར་གནོད་སྐྱོན་ཚབས་ཆེན་
ཐེབས་ཏེ་ཉམས་རྒུད་དུ་གྱུར་མོད། འོན་ཀྱང་། ཡང་དག་པའི་ཏང་གི་
ཆོས་ལུགས་སྲིད་ཇུས་ཀྱི་ཉི་འོད་ཡང་བསྐྱར་འཕྲོས་པས་དད་ལྡན་སེར་སྐྱ་ཡོངས་
ཀྱི་རེ་འདུན་ལྟར་སྲིད་ཇུས་བཟང་པོའི་དུས་དང་བསྟུན་ནས་རབ་བྱུང་བཅུ་དྲུག་
པའི་ཆུ་ཁྱི་སྟེ་སྤྱི་ལོ1982ལོར་ཞིན་ཧེ་རྫོང་སྲིད་གཞུང་གིས་ཆོས་སྡེ་འདིར་ཆོས་
སྒོ་ཕྱེ་ཆོག་པའི་ཆོག་མཆན་དངོས་སུ་བཀོད་ཅིང་། ལོ་དེའི་ས་ག་ཟླ་བའི་ཚེས་
བཅུ་བཞི་ལ་ཆོས་དད་མང་ཚོགས་སྟོང་ཕྲག་ལྷག་འདུས་ནས་ཆོས་སྟོན་རྒྱུ་ཆེར་
བྱས་ལ། ཚེས་བཅོ་ལྔ་ཉིན་གྲུབ་དབང་བདུད་འདུལ་རྡོ་རྗེའི་ཡང་སྤྲུལ་འཇམ་
དབྱངས་མཁས་གྲུབ་རྒྱ་མཚོ་དང་ཁང་རྒན་སྤྲུལ་ སྐུ། དགེ་བཤེས་མཁས་
བཙུན་སོགས་དང་། གྲྭ་རྒན་རྣམས་སླར་འདུས་ཏེ་གོང་རིམ་གྱི་ཆོག་མཆན་
ལྟར་ཆོས་ཀྱི་སྒོ་མོ་ཡང་བསྐྱར་ཕྱེ། དེ་ནས་དགེ་འདུན་པའང་རིམ་བཞིན་
འཕེལ་བས་རབ་རྒྱན་ཤིང་ཁྱི་སྟེ་སྤྱི་ལོ1994ལོར་གྲྭ་པ་བདུན་ཅུ་ལྷག་ལ་སླེབས།
ད་ལྟ་དགོན་པའི་འདུ་ཁང་དང་ཕྱག་ལེན་རྣམས་ཀྱང་སྔར་སྲོལ་ལྟར་སོར་ཆུད་
བྱུང་། ཆོས་ཐོག་གི་སྐོར་ཡང་སྔར་སྲོལ་ལྟར། རྒྱ་ལོའི་སྨོན་ལམ། བཞི་
བའི་སྨྱུང་གནས། དྲུག་པའི་དབྱར་གནས། དགུ་བའི་ལྷ་བབས། བཅུ་
བའི་ལྔ་མཆོད་སོགས་ཆག་མེད་ཡིན་ཞིང་། དུས་རྒྱུན་སྨྱུང་གནས་གཙིགས་སུ་
འཛིན། རབ་བྱུང་བཅུ་བདུན་པའི་ཆུ་བྱ་སྟེ་སྤྱི་ལོ1993ལོའི་ཟླ་བརྒྱད་པའི་
ཚེས་བཅོ་ལྔའི་ཉིན་སྔགས་ས་དགེ་བཤེས་འཇམ་དབྱངས་དོན་ཡོད་མཆོག་གི་
ཡང་སྤྲུལ་འཁྲུལ་བྲལ་ངོས་འཛིན་བྱས་ཏེ་ཁོང་གི་གདན་སར་བསུས་ནས་གསེར་



ཞིན་ཧེ་དབེན་གནས་བཀྲ་ཤིས་ཆོས་རྫོང་དགེ་འཕེལ་བྱང་ཆུབ་གླིང་། ་ 671 ་
ཁྲིར་མངའ་གསོལ་ཞིང་ད་ལྟ་བསྟན་འགྲོའི་དོན་དུ་ཆོས་སྒོར་ཞུགས་ནས་བསླབ་
བྱ་སྣ་ཚོགས་ལ་ཐུགས་གཉེར་གནང་བཞིན་གདའ། དགོན་པར་དོ་དམ་ཨུ་
ཡོན་ལྷན་ཚོགས་བཙུགས་ཏེ་བདག་གཉེར་བྱ་བའང་ཤིན་ཏུ་ལེགས་ལ། བླ་
སློབ་ཐམས་ཅད་ཀྱིས་ཐུགས་མཐུན་ཁྲིམས་གཙང་གི་སྒོ་ནས་བྱ་བཞག་ཡོད་ཚད་
ལེགས་སྒྲུབ་བྱེད་བཞིན་པའི་སྐབས་ལགས་སོ། །



，572，
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས་
ཐུན་ཏེ་རྫོང་གི་སྐོར།
ཐུན་ཏེ་རྫོང་གི་གནས་ཚུལ་མདོར་བསྡུས།
ཐུན་ཏེ་རྫོང་ནི་མཚོ་ལྷོ་བོད་རིགས་རང་སྐྱོང་ཁུལ་གྱི་ལྷོ་ཕྱོགས་སུ་ཡོད་ལ།
རྫོང་མི་དམངས་སྲིད་གཞུང་ནི་གད་པ་སུམ་མདོ་ཞེས་པའི་ས་དེར་ཆགས་ཡོད་
ཅིང་ཤར་ཕྱོགས་སུ་རྩེ་ཁོག་རྫོང་དང་། ནུབ་ཕྱོགས་སུ་ཞིན་ཧེ་རྫོང་། ལྷོ་
ཕྱོགས་ སུ་ རྨ་ཆེན་རྫོང་། བྱང་ ཕྱོགས་ སུ་ ཀོས་ ནན་ རྫོང་། ཤར་ ལྷོའི་
མཚམས་སུ་རྨ་ལྷོ་བོད་རིགས་རང་སྐྱོང་ཁུལ་གྱི་ཧི་ནན་རྫོང་བཅས་སུ་འབྲེལ་
ཡོད། རྫོང་ཡོངས་ཀྱི་སའི་རྒྱ་ཁྱོན་ལ་སྤྱི་ལེ་གྲུ་བཞི་མ་བཞི་སྟོང་དགུ་བརྒྱ་ཐིག་
གཉིས་དང་མཚོ་ངོས་ལས་མཐོ་ཚད་སྨིས་ཉིས་སྟོང་དྲུག་བརྒྱ་བཞི་བཅུ་ནས་བཞི་
སྟོང་དྲུག་བརྒྱ་དོན་གཅིག་ཡིན། རྫོང་ཡོངས་སུ་བོད་རིགས་དང་རྒྱ་རིགས་
གཙོས་བསྡོམས་པས་སྤྱིའི་མི་གྲངས་བཞི་ཁྲི་དྲུག་སྟོང་ལྷག་ཡོད་པ་དང་། དེ་
བོད་རིགས་དང་རྒྱ་རིགས། ཧོས་རིགས། ཧོར་རིགས། སོག་རིགས།
ཏུང་ཞང་། ཟ་ལར་སོགས་མི་རིགས་བདུན་ལས་གྲུབ་ཅིང་། དེའི་ནང་
བོད་རིགས་ཀྱིས་སྤྱིའི་མི་གྲངས་ཀྱི་བརྒྱ་ཆའི་གྱ་བདུན་ཟིན་འདུག བོད་
རིགས་ཡོངས་ཀྱིས་ནང་བསྟན་ཆོས་ལུགས་ལ་དད་པ་བྱེད་པར་མ་ཟད་གཞན་ད་



ཐུན་ཏེ་རྫོང་གི་གནས་ཚུལ་མདོར་བསྡུས།
： 673，
དུང་སོག་རིགས་དང་ཧོར་རིགས་མང་ཚོགས་ཀྱིས་ཀྱང་ནང་བསྟན་ཆོས་ལུགས་
ལ་དད་པ་བྱེད། རྫོང་འདིར་འབའ་ཆུ་དང་། འབའ་ལུང་། མགོ་མང་
ཐང་རྒན། ཞོལ་མ། ཧོ་པེ་སོགས་ཞང་དྲུག་མཆིས་ཤིང་། ཕྱུགས་ལས་
དང་། ཞིང་ལས། ནགས་ལས་ཀྱི་ཁྱད་ཆོས་འབུར་དུ་ཐོན་ལ། ལུའུ་
ལྕགས་དཀར་པོའི་གཏེར་ཁ་དང་། ཞ་ཉེའི་གཏེར་ཁ། དངུལ་ཆུའི་གཏེར་
ཁ་སོགས་ཀྱིས་ཕྱུག་ཅིང་། རི་ཀླུང་ཁོར་ཡུག་ཀུན་ ཏུ་ རི་ དྭ་གས་ ཤ་བ་དང་།
དགོ་བ། གླ་བ། རྣ་བ་སོགས་རི་སྐྱེས་གྲངས་ལས་འདས་པ། གཅན་
གཟན་སྟག་གཟིག དྲེད་མོ། གཡི། འཕར་སྤྱང་སོགས་ཀྱང་གང་མང་
ཡོད་ལ། གངས་རྒྱན་མེ་ཏོག་དང་དབྱར་རྩྭ་དགུན་འབུ་སོགས་སྨན་སྣ་བཞི་
བརྒྱ་ལས་བརྒལ་བ་ཡོད་པས་རང་བྱུང་གི་ཐོན་ཁུངས་ཕུན་སུམ་ཚོགས་པར་
འདུག
རབ་བྱུང་བཅུ་དྲུག་པའི་ས་ཕོ་ཁྱི་སྟེ་སྤྱི་ལོ1958ལོར་སྡོམ་རྩིས་བྱས་པ་
ལྟར་ན། རྫོང་ཡོངས་སུ་དགོན་པ་ཆེ་ཆུང་བདུན་དང་མཚམས་ཁང་བདུན་
ཡོད་པ་སྟེ། དེ་དག་ནི་རྭ་རྒྱ་བཀྲ་ཤིས་འབྱུང་གནས་དང་། གཙང་དགོན་
དོན་གྲུབ་རབ་བརྟན་གླིང་། གསེར་ལག་དགོན་དགའ་ལྡན་ཕུན་ཚོགས་
བསྟན་རྒྱས་གླིང་། བདེ་ཆེན་དགོན་བཤད་སྒྲུབ་དར་རྒྱས་ཕུན་ཚོགས་གླིང་།
ཤང་ཁྲི་དགོན་ཐུབ་བསྟན་བཤད་སྒྲུབ་དར་རྒྱས་ཆོས་འཁོར་གླིང་། དེའུ་རྒན་
དགོན་ཨོ་རྒྱན་གསང་ཆེན་ཆོས་འཁོར་གླིང༌། ཤར་ཚང་རིག་འཛིན་འཇིགས་
མེད་སྐལ་བཟང་གླིང༌། དཀར་མོ་མཚམས་ཁང་གསང་ཆེན་སྒྲུབ་ཕུག་བཀྲ་
ཤིས་ཆོས་འཁོར་གླིང་། ཁོ་ནག་མཐུ་སྟོབས་མཚམས་ཁང་ཨོ་རྒྱན་ངེས་དོན་
གླིང་། ཁ་ སྒང་ ཐང་གཞིས་ མཚམས་ཁང་ བཀྲ་ཤིས་ ཆོས་ གླིང་། སུམ་



· 674、 མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
མདོའི་གསེར་ཁང་དམ་ཆོས་བྱིན་རླབས་དགའ་འཁྱིལ་གླིང༌། འབའ་མདོའི་
ཁྱུང་དམར་མཚམས་ཁང་ངམ་བྲག་དམར་ཆོས་རྫོང་། མགར་ཚེ་མཆོད་རྟེན་
དཀར་རིལ། ཞྭ་ནག་མཁན་ལྷས་མཚམས་ཁང་། བྲག་ཟོ་མཚམས་ཁང་
གཏེར་སྟོན་ཨོ་རྒྱན་འགྲོ་འདུལ་ངེས་དོན་གླིང་སོགས་རི་བོ་དགེ་ལུགས་པའི་ཆོས་
སྡེ་བཅུ་ ཐམ་ པ་ དང་ གསང་ སྔགས་ སྔ་འགྱུར་བའི་ཆོས་ སྡེ་བཞི་ ཡོད་ ཅིང་།
བསྡོམས་པས་གྲྭ་བ་ཉིས་སྟོང་ཉིས་བརྒྱ་དགུ་བཅུ་གོ་བརྒྱད་དང་། བླ་སྤྲུལ་
དྲུག་ཅུ་རེ་བདུན་བཅས་བཞུགས་སོ།།
ཡིན་ནའང་གཡོན་ཐལ་ཆེ་བའི་ལམ་ཕྱོགས་དང་རིག་གནས་གསར་བརྗེ་
ཆེན་པོ་ཞེས་མིང་དུ་བཏགས་པའི་ལོ་བཅུའི་དུས་འཁྲུག་རྙོག་ཟིང་གི་སྐབས་སུ་
གོང་གི་དགོན་པ་ཚང་མ་མེད་བརླག་ཏུ་བཏང་ནའང་། ཏང་གི་སྐབས་བཅུ་
གཅིག་པའི་ཀྲུང་ཨུ་ཚང་འཛོམ་གྲོས་ཚོགས་ཐེངས་གསུམ་པའི་གཟི་བྱིན་འོག་དེ་
ལྟ་རྫོང་འདིའི་སྔར་ཡོད་ཀྱི་དགོན་པ་བཅུ་བཞིའི་ཆོས་སྒོ་ཡོངས་སུ་ཕྱེས་པར་མ་
ཟད། རྭ་རྒྱ་བཀྲ་ཤིས་འབྱུང་གནས་དེ་མགོ་ལོག་བོད་རིགས་རང་སྐྱོང་ཁུལ་
རྨ་ཆེན་རྫོང་གི་ཁོངས་སུ་གཏོགས་པར་བྱས་པ་དང་། ནག་བཟའ་ཤ་བྲང་
དགོན་དགེ་ལྡན་བཤད་སྒྲུབ་འཕེལ་རྒྱས་གླིང་སོགས་གསར་དུ་ཕྱག་འདེབས་
མཛད་དེ་ཆོས་སྒོ་ཕྱེས་ལ། ད་ལྟ་རྫོང་ཡོངས་སུ་ནང་བསྟན་དགོན་པ་བཅོ་ལྔ་
དང་། གྲྭ་པ་ཆིག་སྟོང་དྲུག་བརྒྱ་ཐིག་དགུ། བླ་སྤྲུལ་སུམ་ཅུ་ཙམ་བཞུགས་
པ་སོགས་སྲིད་ཞིའི་ལེགས་ཚོགས་མ་ལུས་བསྟན་པའི་དཔལ་དུ་གྱུར་འདུག་
གོ །



ཐུན་ཏེ་གཙང་དགོན་དོན་གྲུབ་རབ་བརྟན་གླིང༌།
： 675 •
གཙང་དགོན་དོན་གྲུབ་རབ་བརྟན་གླིང་།
གཙང་དགོན་དོན་གྲུབ་རབ་བརྟན་གླིང་ཞེས་པའི་ཆོས་སྡེ་ཆེན་པོ་འདི་
ནི། ཐུན་ཏེ་རྫོང་ཧོ་པེ་ཞང་གི་ཤར་ཕྱོགས་སུ་སྤྱི་ལེ་བཅུ་གཉིས་བགྲོད་པའི་
སར་ཆགས་ཤིང་། གྲུབ་མཐའ་དགེ་ལུགས་པ་ཡིན།
དགོན་འདི་ནི་སྤྱི་ལོ1765ལོར་ གནས་ལྔ་རིག་པའི་པཎྜི་ཏ་སྐྱབས་
མཆོག་བསྟན་པ་རྒྱ་མཚོས( སྤྱི་ལོ1737ལས1780)ཕྱག་ འདེབས་མཛད།
ཁོང་ནི་གཙང་ཨ་རིག་ཚོ་བར་སྐུ་འཁྲུངས་ཤིང་། གཞོན་དུས་ནས་རབ་ཏུ་
བྱུང་སྟེ་རོང་བོ་དགོན་ཆེན་དུ་ཚད་མ་རྣམ་འགྲེལ་ལ་སྦྱངས་པ་དཔྱིས་ཕྱིན་
མཛད་པ་དང༌། རྣམ་འགྲེལ་མཐའ་དཔྱོད་ཆེན་མོ་ཐུགས་འཛིན་གནང་སྟེ་
མཁན་དགེ་འདུན་རྒྱ་མཚོར་རྒྱུགས་ཕུལ་བར་མཁན་ཆེན་གྱིས་འདི་མ་བརྗེད་པ་
གྱིས་དང་ཁྱོད་ལ་དགོས་དུས་ཤིག་ཡོད་གསུངས། ཕྱིས་སུ་དབུས་སུ་ཕེབས་
ནས་སེར་བྱེས་སུ་ཐུགས་གཉེར་གནང་། པཎ་ཆེན་དཔལ་ལྡན་ཡེ་ཤེས་སེ་
རར་ཕེབས་སྐབས་ཤིག་ལ། མངའ་རིས་དགེ་བཤེས་ཐོགས་མེད(གཞུང་
ལུགས་ཀུན་ལ་ཐོགས་པ་མེད་པས་མཚན་དེ་ལྟར་གྲགས་སྐད)དང་རྣམ་འགྲེལ་
ཚོགས་གླེང་མཛད་པས་པཎ་ཆེན་རིན་པོ་ཆེ་མཆོག་ཐུགས་རབ་ཏུ་མཉེས་ནས།
དེ་རིང་ཨ་མདོ་ཞབས་དྲུང་གིས་ཐོགས་མེད་ཐོགས་བཅས་བྱས་སོ་ཞེས་ཞལ་རྩེད་
གནང་། སེར་བྱེས་དཔོན་སློབ་བྱམས་པ་སྨོན་ལམ་ལ། ཞབས་དྲུང་འདི་
ལྷ་རམས་པ་བྱས་ནས་ལོ་ག་ཚོད་སོང་ཞེས་དྲིས་པར། ཁོང་གསར་བ་ཡིན་
ཞེས་ཞུས་པར། འདི་འདྲ་ཁ་དོག་དཀར་དམར་དུ་ཡོད་ཀྱང་ལྷ་རམས་པར་
འོས་གསུངས། དེ་ནས་པཎ་ཆེན་མཆོག་ལས་བསྙེན་པར་རྫོགས་ཤིང་ཕུར་བུ་



· 676.
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ལྕོག་དཔོན་སློབ་ངག་དབང་བྱམས་པ་རིན་པོ་ཆེའི་དྲུང་ནས་མདོ་སྔགས་ཀྱི་ཆོས་
བཀའ་ཇི་སྙེད་གསན་ཏེ་ཐོས་བསམ་མཐར་ཕྱིན་མཛད་ཅིང་། གསང་ཆེན་
རྒྱུད་སྡེ་རྒྱ་མཚོའི་ཕ་རོལ་ཏུ་ཕྱིན། བླ་མ་བྱམས་པ་རིན་པོ་ཆེ་ནས་ཀྱང་། རྗེ་
འདིས་ལུང་རིགས་བཏང་ན་དགེ་བཤེས་ཆེན་པོ་ཀླུ་འབུམ་སྦྱིན་རྒན་དྲན་ཡོང་
ཞེས་བསྔགས་པ་གནང་། རྗེ་འདིས་ཀུན་གཟིགས་པཎ་ཆེན་མཆོག་དང་བླ་མ་
བྱམས་པ་རིན་པོ་ཆེ་གཉིས་བླ་མའི་གཙོ་བོར་བསྟེན་པ་དང་། གཞན་ཡང་
བྲག་རི་ངག་དབང་དོན་གྲུབ་སོགས་དགེ་བའི་བཤེས་གཉེན་དུ་མའི་མདུན་ནས་
གསན་སྦྱོང་དཔྱིས་ ཕྱིན་ མཛད། དགུང་ གྲངས་ ཉེར་ ལྔ་བཞེས་ པ་ སྤྱི་ལོ་
1762ལོར་ལྷ་ལྡན་སྤྲུལ་བའི་ གཙུག་ལག་ཁང་དུ་སྨོན་ལམ་ཁྲི་ཕྲག་གདན་
འཛོམས་པའི་དབུས་སུ་ལྷ་རམས་པའི་དམ་བཅའ་བཞག་པས་སྙན་པའི་གྲགས་
པ་བོད་ཁམས་ཡོངས་ལ་ཁྱབ། ལོ་དེར་མདོ་སྨད་ནས་ཇུན་ཝང་རྡོ་རྗེ་ཕ་ལམ་
གྱིས་རྒྱལ་བ་འཇམ་དཔལ་རྒྱ་མཚོ་ཁྲིར་བཞུགས་ཀྱི་ཁྲི་འབུལ་སྟོབས་པ་དང་།
སེ་འབྲས་ལ་མང་ཇ་དང་གྲྭ་རྒྱུན་འཇོག་པ། སྐྱབས་རྗེ་བསྟན་པ་རྒྱུ་མཚོ་འདི་
པོ་རང་ཡུལ་དུ་གདན་འདྲེན་པ་སོགས་ཀྱི་ཆེད་དུ་བོང་ཆེན་པ་བཏང་བ་འབྱོར་
ཞིང་གདན་འདྲེན་ཞུས་པ་ཞལ་གྱིས་བཞེས། དེ་ནས་རེ་ཞིག་སྐྱབས་རྗེ་རིན་
པོ་ཆེ་ཉིད་ཀྱི་སྐུ་ཡུལ་གཙང་གླུ་པ་རྒྱལ་འབུམ་སྐོར་གཙང་ཨ་རིག་པ་རྣམས་ཀྱིས་
ཨ་རིག་དགོན་ཆེན་སླར་གསོ་ཆེད་ཕྱོགས་འདིར་ཆོས་སྡེ་ཆེན་པོ་ཞིག་གསར་
འདེབས་གནང་རྒྱུ་ཁོང་སྐྱབས་རྗེ་རིན་པོ་ཆེར་ཞུ་བ་ཕུལ་བར་ཁོང་གིས་ཞལ་
བཞེས་ལ་གནང་ཞིང་། ཇུན་ཝང་རྡོ་རྗེ་ཕ་ལམ་ནས་ཀྱང་ཁོང་གི་སྐུ་ཕྲེང་རྣམས་
ཀྱི་སྐུ་བདག་དང་དགོན་གསར་འཛུགས་ཀྱི་སྦྱིན་བདག་བྱེད་རྒྱུ་ཁས་བླངས།
སྔོན་ཨ་རིག་དགེ་བཤེས་ཆེན་མོ་དང་ཁོང་རྣམ་གཉིས་ནས་ས་མོ་གླང་གི་ལོར་



ཐུན་ཏེ་གཙང་དགོན་དོན་གྲུབ་རབ་བརྟན་གླིང་། ： 677：
དགེ་ལྡན་རྣམ་པར་རྒྱལ་བའི་གླིང་ཕྱག་འདེབས་ཀྱི་ལོ་དང་མཐུན་པར་དགོན་
གོང་འོག་གཉིས( གཙང་དགོན་དང་རྭ་རྒྱ་དགོན）འདེབས་རྒྱུ་བྱས་ཀྱང་།
གཙང་ཨ་རིག་པའི་གུར་སྒར་སེར་སྡེ་མང་ གིས་ དགོན་ སྡེ་མྱུར་མོར་གསར་
འདེབས་བྱེད་རྒྱུའི་རེ་བ་ནན་ཆེར་ཞུས་པར་བརྟེན། སྤྱི་ལོ1765ལོར་དགོན་
པ་འདི་ཉིད་ཕྱག་འདེབས་མཛད་པ་ཡིན་ནོ། །
དགོན་འདི་ཉིད་ཐོག་མར་ཕྱག་འདེབས་མཛད་པའི་ས་འདུལ་སྐབས་
ཁོང་གི་ཞལ་སློབ་ས་འཛིན་གྱི་བླ་མ་བཞི་ཡོད་དེ། སྐྱི་དང་། ཀད་སྐོར།
རི་ཤེས། མཚམས་སྐོར་བཅས་ཡིན་ལ། འདིར་ཞལ་སློབ་བཞིའི་རྣམ་ཐར་
མདོ་ཙམ་ཞུ་ན། ཀད་སྐོར་དཀའ་བཅུ་བློ་བཟང་བསྟན་འཛིན་རྒྱ་མཚོ་ནི།
སྐྱབས་རྗེ་པཎྜི་ཏའི་སྐུ་མཆེད་དུ་འཁྲུངས་ཤིང་། དབུས་སུ་གསན་སྦྱོང་གནང་
བས་མཁས་པའི་གྲགས་པ་རྒྱས། འདི་པ་ཀད་སྐོར་སྐུ་ཕྲེང་བཞི་བ་ཡིན་ལ།
རྗེས་སུ་སྐྱབས་རྗེ་པཎྜི་ཏའི་བཀའ་ལྟར་དགོན་འདིའི་ཁྲི་རབས་གཉིས་པ་ཡིན།
མཚམས་སྐོར་དཀའ་བཅུ་བ་ནི། སྐྱེ་རྒྱུད་ཀྱི་རྣམ་ཐར་མང་ཡང་འདིར་མ་
སྤྲོས། ཁོང་དགོན་གསར་འདེབས་ཀྱི་ཚོགས་ཆེན་ཞལ་ངོ་དང་པོ་ལ་བཞུགས་
པས། ཆོས་འཆད་ཉན་དང་འགྲིག་ལམ་ཀུན་སྤྱོད་ཀྱི་ཕྱོགས་ལ་ནུས་པ་གལ་
ཆེན་བཏོན་སྟབས། དགོན་འདིར་ཆོས་སྲིད་གང་གི་ཐད་ནས་མཛད་རྗེས་
ཤིན་ཏུ་ཆེ་བ་ཡིན། རི་ཤེས་མཁན་ཆེན་ནི། དབལ་ཤུལ་གསེར་ཐ་ནས་སྐུ་
འཁྲུངས་ཤིང་དབུས་སུ་ཕེབས་ནས་སློ་གཉེར་གནང་སྟེ་མཁན་པོ་བླངས།
ཕྱིར་མདོ་སྨད་དུ་ཕེབས་ནས་སྐྱབས་རྗེ་པཎྜི་ཏའི་ཞལ་བཀོད་བཞིན་དགོན་
འདིའི་འཆད་ཉན་ཡར་རྒྱས་སུ་བསྐྱངས་ཤིང་། སྐུ་ཕྲེང་རིམ་བྱོན་གྱི་བཀའ་
དྲིན་རྨད་དུ་བྱུང་ཞིང་དགོན་འདིའི་ཁྲི་རབས་གསུམ་པ་ཡིན། སྤྱི་ཁྲི་རྒན་



• 678，
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ཚང་ནི། ཡབ་རྗེ་བླ་མ་སྐལ་ལྡན་རྒྱ་མཚོའི་གདན་ས་ཆེན་པོ་རོང་བོ་དགོན་
ཆེན་ཐོས་ བསམ་ རྣམ་ རྒྱལ་ གླིང་གི་ཁྲིར་བཞུགས་ནས་ཕེབས་ པ་ ཡིན་ཞིང་།
ཆོས་སྡེ་ཆེན་པོ་འདི་ཉིད་ཕྱག་འདེབས་མཛད་དུས་སྐྱབས་རྗེ་པཎྜི་ཏས་དབུ་
མཛད་ཆེན་མོར་བསྐོས་ཤིང་ཁྲི་བྱིན་གྱིས་བརླབས་པ་དང་། ཚོགས་ཆོས་གྲྭའི་
འདོན་པ་སེ་ར་ཐེག་ཆེན་གླིང་གི་ཕྱག་ལེན་བཞིན་དུ་བགྱིས་པ་སོགས་རྣམ་ཐར་
མང་། དེ་ལྟར་སྐྱབས་རྗེ་པཎྜི་ཏ་དང་། ཁོང་གི་སྐུ་འཁོར་ས་འཛིན་གྱི་བླ་མ་
བཞི་དང་བཅས་པས་དགོན་འདིའི་ས་འདུལ་གནང་ཞིང་། དང་པོ་དགོན་
འདིར་ཨ་རིག་གསེར་སྡེ་འདུས་པ་ཚོགས་པ་སུམ་བརྒྱ་ཙམ་བྱུང་སྐད། སྐྱབས་
རྗེ་པཎྜི་ཏའི་ཐུགས་བཀོད་ལྟར་ད་པོན་ཚང་ནས་དང་པོ་རྒྱུད་ཁང་བཞེངས་པར།
མདའ་བཅུ་གཅིག་དང་ཨ་རིག་མགར་རྩེ་སོགས་སྡེ་སོ་སོས་ཁུར་དུ་བླངས་པས་
ལེགས་པར་གྲུབ་སྟེ་ཚོགས་ཆེན་ཐོག་མར་འདི་ནས་འཚོགས། རྒྱལ་པོ་ཝང་
ནས་ལོ་རེར་དུས་བཞིའི་ཕོགས་ཆག་མེད་ཞུ་རྒྱུ་དང་། དཔྱིད་ཆོས་ཆེན་མོར་
ལུང་གི་ཞབས་བརྟན་དུ་བཀའ་འགྱུར་དག་ཚར་རེ་གསུངས་རྒྱུའི་སྲོལ་བཙུགས།
རྒྱུད་པའི་འདུ་ཁང་དུ་ཝང་གི་ཆིབས་སྒ་དང་། དེམ། འཇབ་ཙེ། དུང་
ཆེན་སོགས་ བཞབ་ ཡོད། ་ བར་ཆོས་ བཞི་དང༌། སྨོན་ ལམ་ རིགས་ གྲྭ།
བཟང་སྤྱོད། ལྔ་མཆོད་སོགས་གྲྭ་ས་ཆེན་པོའི་ཆོས་སྤྱོད་ཀྱི་སྲོལ་བཟང་ཡར་
ལྡན་དུ་གནང་བ་དང་། ཆོས་སྡེ་ཆེན་པོ་འདི་ལ་མདོ་སྔགས་ཟུང་འབྲེལ་གྱི་
བསྟན་པ་དྲི་མ་མེད་པ་རྒྱས་པའི་དོན་དུ་དཔལ་ལྡན་སྨད་རྒྱུད་གྲྭ་ཚང་གསར་
འཛུགས་ གནང་། གཞན་ ཡང་། རྟ་ མགྲིན་ ཁང་ བའི་ གྲྭ་ ཚང་ གསར་
འཛུགས་བྱས་པ་སོགས་མདོ་སྔགས་ཟུང་འབྲེལ་གྱི་བསྟན་པ་རིན་པོ་ཆེ་རྒྱུན་
འཛིན་དང་དར་སྤེལ་ཐད་མཛད་རྗེས་བླ་ན་མཐོ་བ་བཞག་ཡོད་དོ། ། །



ཐུན་ཏེ་གཙང་དགོན་དོན་གྲུབ་རབ་བརྟན་གླིང་།
： 679 •
སྐྱབས་རྗེ་པཎྜི་ཏ་རིན་པོ་ཆེ་མདོ་སྨད་དུ་བྱོན་ནས་ལོ་རེ་བཞིན་མཁན་
ཆེན་དགེ་འདུན་རྒྱ་མཚོར་ཞལ་མཇལ་ཞུ་བ་དང༌། རྗེ་འཇིགས་མེད་དབང་
པོར་ཡང་དད་གུས་བླ་ན་མེད་པ་ཞུ། བཀའ་གདམས་པ་ཆེན་པོ་སྙིགས་དུས་
བསྟན་པའི་སྲོག་ཤིང་དགེ་བའི་བཤེས་གཉེན་བྱམས་པ་དགེ་ལེགས་རྒྱལ་མཚན་
དཔལ་བཟང་པོ་དགོན་འདིར་གདན་འདྲེན་ཞུས་ཏེ་ཁོང་རིན་པོ་ཆེ་ནས་དཔལ་
ལྡན་ས་སྐྱ་བའི་གསེར་ཆོས་བཅུ་གསུམ་གྱིས་གཙོས་དབང་ལུང་རྗེས་གསུམ་མང་
དུ་གནང་། སྐུ་ཞབས་ལ་ཁ་རིན་པོ་ཆེ་སྙན་གྲགས་རྒྱ་མཚོ་པཎྜི་ཏ་ཁོང་ལ་ཞལ་
མཇལ་ཞུ་བར་ཕེབས་པས་པཎྜི་ཏ་ནས་དགོན་འདི་སྐྱོང་རོགས་བྱེད་པར་གསུང་
གིས་བསྐུལ་བ་ལྟར་ཞལ་གྱིས་བཞེས། གཞན་ཡང་དགོན་འདིར་བྱོན་པའི་བླ་
མ་བགཙོ་བོ་སྐྱི་ཆུང་པ། སྨར་ཁམས། སྒོམ་ཐར་སོགས་སྔོན་ནང་ཆེན་བཅོ་
བརྒྱུད་ཡོད་པར་གྲགས་པའི་བླ་མ་རྣམས་དང་། དེའི་ཕྱིས་སུའང་དུ་མ་ཞིག་
ཕེབས་པ་ཡིན། དེ་ནས་ཇ་སག་ངག་དབང་དར་རྒྱས་ཇུན་ཝང་གི་གདན་
སར་ཕེབས་རྗེས་ཀུན་མཁྱེན་འཇིགས་མེད་དབང་པོར་རྡོར་ཕྲེང་ཞུས་ཏེ། སྤྱི་
ལོ1776ལོར་ཀུན་མཁྱེན་འཇིགས་མེད་དབང་པོས་རྡོར་ཕྲེང་དང་ཀྲི་ཡ་སྦྲགས་
པའི་དཀྱིལ་འཁོར་ཞེ་ལྔའི་དབང་གནང་སྐབས། ཝང་རིན་པོ་ཆེ་དང་རྗེ་པཎྜི་
ཏ་རྣམ་གཉིས་སློབ་མའི་གཙོ་བོར་བཞུགས། གཞན་ཡང་མཁས་གྲུབ་ཆེན་པོ་
དབལ་མང་བ་པཎྜི་ཏ་སོགས་ཕྱོགས་ཀྱི་བླ་སྤྲུལ་མང་པོ་དང་། སེར་སྐྱ་སྟོང་
ཕྲག་དུ་མ་བརྒལ་བའི་ཚོགས་ པ་བྱུང་། དབང་རྫོགས་པར་གནང་རྗེས།
པཎྜི་ཏ་ནི་ཝང་གི་བླ་མ་དང་སེར་སྡེ་ཡོངས་ཀྱི་ཁྲི་བ་ཡིན་སྟབས་ཁོང་ནས་མཎྜལ་
བཤད་པ་གནང་བ་ལ་དབལ་མང་པཎྜི་ཏ་ན་ས་དད་གུས་ཀྱི་བསྔགས་བརྗོད་ཆེན་
པོ་མཛད། ཕྱིས་སུ་པཎྜི་ཏ་དགུང་གྲངས་ཞེ་གཉིས་པ་སྤྱི་ལོ1779ལོར་ཝང་



· 680，
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
དང་ཁོང་རིན་པོ་ཆེ་རྣམ་གཉིས་ནས་ཀུན་མཁྱེན་འཇིགས་མེད་དབང་པོ་གཙང་
དགོན་དོན་གྲུབ་རབ་བརྟན་གླིང་དུ་གདན་ཞུས་མཛད། རྒྱུད་ཁང་རྟེན་དང་
བརྟེན་པར་བཅས་པ་ལ་རབ་གནས་དང་། པཎྜི་ཏ་དཔོན་སློབ་རྣམས་ལ་རྟ་
མགྲིན་་ལྕགས་རལ་གྱི་རྗེས་གནང་བསྩལ། ཁོང་རྣམ་གཉིས་བླ་སློབ་ཐུགས་
ནང་བ་གཤིན་པོས་ཆོས་ཀྱི་གསུང་འཕྲོས་དང་ཞལ་བཀོད་ཞུ་ལན་མང་པོ་གནང་།
ལོ་དེའི་དབྱར་ཁར་དགོན་པའི་གླིང་སྟོད་དུ་ས་བརྟག་བསླང་སྦྱངས་གསུམ་བྱས་
ཏེ་འདུ་ཁང་ཀ་བ་བརྒྱད་ཅུ་ཡོད་པ་ཞིག་གི་རྨང་བཏིངས། འདིའི་སྐབས་སུ་
འདུ་ཁང་བཞེངས་སར་རི་ཆུང་འབུར་བོ་ཞིག་ཡོད་པ་བསྐོས་པས་དུང་དཀར་ཆ་
གཉིས་གཏེར་ནས་ཐོན། དུང་དཀར་འདི་གཉིས་ཕྱིས་སུ་ལན་གསུམ་དུ་རང་
གྲགས་བྱུང་ཞེས་ཀུན་གྱིས་གླེང་། ལོ་དེར་པཎྜི་ཏ་མཆོག་ནས་ཞལ་བཀོད་
གནང་བ་འདི་ལྟར། རང་ཅག་བླ་གྲྭ་ཚང་མས་ད་ལོ་དབྱར་ཁས་ལེན་དགོས།
དབྱར་གྲོལ་ནས་སྟོན་དགུན་མཚམས་སུ་ཀུན་གཟིགས་པཎ་ཆེན་རིན་པོ་ཆེ་
མཆོག་ཉིད་རྒྱུ་ནག་ཏུ་ཕེབས་ལམ་རང་ཅག་བླ་གྲྭ་ཚང་མ་མཇལ་བར་འགྲོ་རྒྱུ།
ཕྱིར་འོངས་ཏེ་གསེར་གྱི་བཀའ་འགྱུར་བཞེངས་རྒྱུ་དང་། ཆོས་ཀྱི་བྱ་བ་རྒྱ་
ཆེན་པོ་སྒྲུབ་རྒྱུ་ཡིན་ཞེས་སོགས་ཀྱི་ཐུགས་བཀོད་མང་དུ་མཛད་དོ། །
དེ་ནས་ཀུན་གཟིགས་པཎ་ཆེན་རིན་པོ་ཆེ་བློ་བཟང་དཔལ་ལྡན་ཡེ་ཤེས་
མཆོག་ཉིད་དངོས་སུ་རྒྱ་ནག་ཏུ་ཕེབས་པའི་ལམ་བར་དུ། དགོན་འདིའི་བླ་
ཕྲགླུ་ཚང་མ་མཇལ་དུ་ཕྱིན་པ་དང་། སྐྱབས་རྗེ་མཆོག་ནས་ཁོང་ལ་དགའ་སྟོན་
ལེགས་འབུལ་དུ་ཁ་དར་ནང་མཛོད་སྲིད་དུ་རིང་བའི་ཐོག་དྲངས་ཏེ་གསེར་ཞོ་
ལྔ་བཅུ་ང་གསུམ་གྱི་མཎྜལ་དང༌། སྐུ་གསུང་ཐུགས་རྟེན་ཉེར་སྤྱད་རྡོར་དྲིལ།
སྦུབ་ཆ་ལྔ། དངུལ་སྲང་སུམ་བརྒྱ། འདོམ་པ་བཞི་རེ་ཡོད་པའི་གོས་ཡུག་



ཐུན་ཏེ་གཙང་དགོན་དོན་གྲུབ་རབ་བརྟན་གླིང༌།
· 681 ་
གསུམ། བུ་ལ་ཧ་རི་བུབས་དྲུག ཧ་སག་གོས་འདང་གཉིས། པགས་
རིགས་དུ་མ་ཆིབས་ཆེན་གཅིག་གིས་གཙོས་རྟ་བརྒྱ་ཐམ་པ། མཛོ་མཛོ་མོ་ཉི་
ཤུ། ནོར་ལུག་ལྔ་བརྒྱ་དང་བཞི་ཅུ་ཞེ་བཞི་བཅས་ཀྱི་དངོས་འབུལ་རྒྱ་ཆེན་
ཕུལ་ཏེ། ཀུན་གཟིགས་པཎ་ཆེན་རིན་པོ་ཆེ་མཆོག་ཞབས་པད་བསྐལ་བརྒྱར་
བརྟན་པའི་གསོལ་འདེབས་མཛད། ཀུན་གཟིགས་པཎ་ཆེན་ ཐམས་ཅད་
མཁྱེན་པ་མཆོག་ནས་ཀྱང་ཐུགས་དགྱེས་པ་ཆེན་པོའི་སྒོ་ནས་ཁོང་ལ་བཀུར་གཟོ་
རྒྱ་ཆེན་གནང་། ཀུན་གཟིགས་མཆོག་གི་སྤྱན་སྔར་བླ་མ་དགེ་བའི་བཤེས་
གཉེན་བགྲངས་ལས་འདས་པ་ཇི་སྙེད་ཅིག་ཕེབས་པ་ལས། སྐྱབས་རྗེ་བསྟན་
པ་རྒྱ་མཚོ་འདི་པ་དང་། སུམ་པ་ཡེ་ ཤེས་དཔལ་འབྱོར་གཉིས་བགྲོ་གླེང་
བཞེངས་སུ་བཅུག་པས། སུམ་པ་ཡེ་ཤེས་དཔལ་འབྱོར་རིགས་པས་ཕམ་པར་
བྱས་པར་བརྟེན་རྗེ་འདིའི་སྙན་པ་ཕྱོགས་སུ་རྒྱུས་པ་དང་། པཎ་ཆེན་རིན་པོ་
ཚེ་མཆོག་ནས་ཀྱང་ཐུགས་དགྱེས་ཚོར་གནང་། སྐབས་དེར་རྗེ་འདི་པ་དང་
བིས་པ་རིན་པོ་ཆེ་རྣམ་གཉིས་ལ་པཎྜི་ཏའི་ཆོ་ལོ་གནང་ལ། ཁོང་ལ་གནང་
བའི་བཀའ་ཤོག་ཏུ“ རྒྱ་གར་རིག་པའི་ཁུ་བྱུག གནས་ལྔ་རིག་པའི་མ་ཧཱ་པཎྜི་
ཏ”ཞེས་བཀོད་ཡོད། དུས་འདི་ནས་བཟུང་ཁོང་གི་མཚན་ལ“ གཙང་པཎྜི་
ཏ”ཞེས་ཀུན་ལ་རླུང་ལྟར་གྲགས་ཤིང་། པཎ་ཆེན་ཐམས་ཅད་མཁྱེན་པའི་སྐུ་
མདུན་དུ་ རྗེ་འདི་པ་བཀག་འགོག་མེད་ཅིང་། ཕྱོགས་ཀྱི་བླ་ཆེན་དུ་མའི་
ལྗགས་རྩོམ་སྤྱན་འབེབས་ཞུས་ཚེ་རྗེ་འདི་པ་ལ་གཟིགས་སུ་བཅུག་ནས་ཧ་ཅང་
ཐུགས་ནང་བགཤིན་པོའི་གཟིགས་སྐྱོང་གནང་། ཐམས་ཅད་མཁྱེན་པའི་ཞལ་
ནས་ཁོང་རྒྱ་ནག་ཏུ་ ཕེབས་པའི་དོན་སྐོར་ལ་ སྒྲས་ བརྟག་པ་བྱ་བར་བཀའ་
གནང་ནས། རྗེ་ཡིས་ཐམས་ཅད་མཁྱེན་པའི་གསོལ་དཀར་ལ་སྒྲ་ལན་དང་པོ་



• 682 ，
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
བརྟགས་པས་དཀར་ཡོལ་འབུལ་བ་པོ་ཞུས། སྒྲ་གཉིས་པ་རྒྱ་ནག་ཏུ་ཕེབས་
པར་གྲགས། སྒྲ་གསུམ་པ་ཕྱིར་མི་ཕེབས་པར་གྲོགས་པས་ཁོང་བཤུམ་པ་
མཛད་པས། ཐམས་ཅད་མཁྱེན་པས་སེམས་གསོ་གནང་བར་གྲགས། ད་
དུང་སྐབས་དེར་པཎ་ཆེན་ཐམས་ཅད་མཁྱེན་པར་ཆོས་སྡེ་ཆེན་པོ་དོན་གྲུབ་རབ་
བརྟན་གླིང་གི་དགོན་མགོ་ཕུལ་ཞིང་། མདོ་སྔགས་ཟུང་འབྲེལ་གྱི་ཚོགས་ཆེན་
བཅའ་ཡིག་དང་། རྒྱུད་པའི་ཇ་ཡིག་གཉིས་ཞུས་པས་ཞལ་བཞེས་བླ་ན་མེད་
པ་གནང་ངོ་། ། དེ་ནས་པཎྜི་ཏ་ཁོང་སྐུ་འབུམ་དུ་ཐུའུ་བཀྭན་རིན་པོ་ཆེ་བློ་
བཟང་ཆོས་ཀྱི་ཉི་མར་མཇལ། འཁོར་ལོ་བདེ་མཆོག་རྩ་བཤད་སྦྱར་བའི་མན་
ངག་གི་ཁུངས་ནས་ཐོན་པའི་གདམས་པ་ཁྱད་པར་ཅན། ནཱ་རོ་མཁའ་སྤྱོད་
མའི་དབང་དང་ཆོས་སྐོར་ཡོངས་རྫོགས་གསན། སྤྱིར་སྐྱེས་ཆེན་དམ་པ་
རྣམས་ཀྱིས་ཆོས་འཆད་ཉན་གྱི་མཇུག་ཏུ་འཕོ་བ་དང་རྫོགས་རིམ་སོགས་གསན་
པ་དང་། ཆོས་མཚམས་མི་བྱེད་པ་སྤྱིའི་ལུགས་ཡིན་ནའང་། པཎྜི་ཏ་ཁོང་
དག་པ་མཁའ་སྤྱོད་ཞིང་དུ་ཕེབས་རྒྱུའི་ཐུགས་འདུན་བཟློག་ ཏུ་མེད་སྟབས།
ཐུའུ་བཀྭན་རིན་པོ་ཆེར་མཁའ་སྤྱོད་མའི་འཕོ་ཁྲིད་རྒྱས་པ་ཞུས་གྲུབ་ནས།
ཕྱིར་གཟིམ་ཤག་ཏུ་ཕེབས་སྐབས། པཎ་ཆེན་རིན་པོ་ཆེའི་གཟིམ་བརྡ་བཏང་
བས་གྲྭ་པ་ཚོར་འདི་མཁའ་སྤྱོད་མའི་བསུ་བ་ཡིན་པ་ཨེ་གོ་གསུངས་ནས་ནང་དུ་
ཕེབས། དགུང་ལོ་ཞེ་གསུམ་པ་སྟེ་སྤྱི་ལོ1780ལོའི་བོད་ལྕགས་ཕོ་བྱི་བའི་
དབོ་ཟླ་བའི་དཀར་ཕྱོགས་ཀྱི་རྒྱལ་བ་གསུམ་པའི་མཚན་མོར་སྐུ་དངོས་ཀྱི་གདུལ་
བྱ་རྫོགས་ཤིང་ཞབས་རྡོ་རྗེ་དཀྱིལ་ཀྲུང་ཕྱག་གཉིས་མཉམ་བཞག་གི་ཕྱག་རྒྱུ་
དང་། སྐུ་དྲང་བོར་བསྲིངས་ཏེ་མྱ་ངན་ལས་འདས་སོ། །
ཁོང་གི་གསུང་རྩོམ་གྱི་སྐོར་ལ། གཞུང་པོ་ཏི་ལྔའི་ཕྱོགས་ཀྱི་མཐའ་



ཐུན་ཏེ་གཙང་དགོན་དོན་གྲུབ་རབ་བརྟན་གླིང་།
་ 683 .
དཔྱོད་དང་། ཟུར་བཀོད། ཐལ་ཕྲེང་། ཟུར་རྒྱན། ཁོལ་བྱུང་འགྲེལ་
བའི་སྐོར་དང་། རིག་གནས་ཕྱོགས་སུ་སྒྲ་རྩིས་སྙན་ངག་སོགས་འགངས་ཆེན་
དུ་མ་ཡོད། ཁོང་གི་ཞལ་སློབ་པ་ཧལ་ཧ་དང་། སོག་པོ། ཅོ་ནེ་བ་སོགས་
སྟོབས་འབྱོར་ལྡན་པ་དུ་མས་པར་བསྐྲུན་བྱེད་པར་གདན་དྲངས་སོང་བས་ཧལ་
ཧ་ན་ཁོང་གི་རྣམ་ཐར་གྱི་པར་དང་། རྣམ་འགྲེལ་སོགས་གཞུང་འགྲེལ་དུ་
མའི་པར་ཡོད་པ་དང་། དེ་ལྔ་ཕྱོགས་འདིར་ཡོད་པ་ནི། པཎྜི་ཏ་ལ་སྐྱབས་
མཆོག་འཇིགས་མེད་དབང་པོས་གསུང་བསྐུལ་གནང་ནས་བརྩམས་པ་《སྐྱེ་
རབས་འགྲེལ་ཆེན་རིན་ཆེན་བང་མཛོད》དང་《རྣམ་འགྲེལ་མཐའ་དཔྱོད་ཆོས་
གྲོགས་དགོངས་རྒྱན》《ཁ་དོག་དཀར་དམར》《ལྔ་བསྡུས》《གོ་ལའི་རྣམ་
བཤད》སོགས་བཞུགས་སོ། །
པཎྜི་ཏ་འདི་པའི་སྐུ་ཕྲེང་ཐོག་མ་ནི་གཙང་དགེ་རབ་འབྱམས་པ་ནས་
ངོས་འཛིན་བྱེད། རབ་འབྱམས་པ་ཁོང་ནི་དུས་རབས་བཅུ་བདུན་པའི་
དཀྱིལ་སྨད་ཅིག་ལ་གཙང་ཨ་རིག་སྡེ་ཁྲོད་ཀྱི་གཙང་ནག་མ་བྱ་བར་སྐུ་འཁྲུངས།
གཞོན་དུས་ནས་རབ་ཏུ་བྱུང་ཞིང་དབུས་སུ་ཕེབས་ནས་སེ་ར་ཐེག་ཆེན་གླིང་དུ་
ཐུགས་གཉེར་ཡུན་རིང་མཛད་པས་མཁས་པའི་ཕ་རོལ་ཏུ་ཕྱིན་ཏེ་རབ་འབྱམས་
པའི་མཚན་བཏགས་ཀྱང་བཞེས། དེ་ནས་ཕྱིར་མདོ་སྨད་དུ་ཕེབས་ནས་སྒྲུབ་
པ་ལ་རྩེ་གཅིག་ཏུ་གཞོལ་ཞིང་། ཁྱད་པར་དུ་ཚུལ་ཁྲིམས་ཀྱི་བསླབ་པ་སྤྱན་གྱི་
འབྲས་བུ་བཞིན་བསྲུངས། ལྟ་སྒོམ་སྤྱོད་པའི་རྟོགས་པ་ཀློང་དུ་བརྡོལ་ཞིང་།
ཆོས་སྐྱོང་ལྷ་མོ་བྲན་དུ་འཁོལ་བའི་རྣལ་འབྱོར་པ་ཆེན་པོ་ཞིག་ཡིན་ནོ། །
སྐུ་ཕྲེང་གསུམ་པ་ལ་ སྤྲུལ་སྐུ་གཉིས་བྱོན། དང་པོ་མཆོག་སྤྲུལ་དགེ་
འདུན་ཐུབ་བསྟན་ཡར་འཕེལ་ནི། ལྷ་བ་བློ་ལྡན་གྱི་ལུང་བསྟན་ལྟར་ཤ་བུ་



· 684་
མ ཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ནར་སྡེ་ཁྲོད་དུ་སྤྱི་ལོ1781ལོར་འཁྲུངས། གཞོན་དུས་ནས་རབ་ཏུ་བྱུང་
ཞིང་གདན་སར་བཀོད། གཙང་ཨ་རིག་དང་། གཡུ་རྔོག མགར་རྩེ་
བཅས་ནས་འདུ་ཁང་ཁྲ་རིས་མ་བཞེངས་ནས་ལེགས་འགྲུབ་བྱུང་ཡང་མེ་སྐྱོན་
ཤོར། རྗེས་སུ་ལ་ཁ་སྙན་གྲགས་རྒྱ་མཚོས་མདའ་བཅུ་གཅིག་ལ་གསུང་བསྐུལ་
གནང་ཞིང་། སྔོན་མེ་སྐྱོན་ཤོར་བའི་འདུ་ཁང་གསར་བཞེངས་རྒྱ་བསྐྱེད་བྱས་
ཏེ། འདུ་ཁང་ཀ་བ་བརྒྱད་ཅུ་ཅན་ཞིག་གྲུབ། རྗེ་འདིའི་སྐུ་རིང་ལ་རེབ་
གོང་ཕྱོགས་ཀྱི་གཡུ་རྔོག་སྡེ་འདི་རིམ་གྱིས་འདིའི་ཕྱོགས་སུ་འཁོར། སྤྱི་ལོ
1786ལོའི་རྗེས་ནས་ བཟུང་སྡེ་འདི་གཙང་དགོན་པའི་ཉེ་འཁོར་དུ་གནས་
ཤིང་། གདན་ས་ཆེན་པོ་འདིའི་སྦྱིན་བདག་གི་ནང་མར་གྱུར། དགུང་
གྲངས་བཅུ་བཞེས་པ1791ལོར་དབུས་གཙང་དུ་ཕེབས་ནས་རྒྱལ་བ་འཇམ་
དཔལ་རྒྱ་མཚོ་དང་། པཎ་ཆེན་ཐུབ་བསྟན་ཉི་མ་རྣམ་གཉིས་ལ་ཞལ་མཇལ་
ཞུས་ཤིང་དངོས་འབུལ་རྒྱ་ཆེར་བསྟར། སེ་འབྲས་དགེ་གསུམ་ལ་བསྙེན་
བཀུར་དང་། སེར་བྱེས་སུ་ཐུགས་གཉེར་མཛད་ནས་ལྷ་རམས་པའི་དམ་
བཅའ་བཞག་པས་སྙན་པ་ཕྱོགས་བཅུར་རྒྱས། སྤྱི་ལོ1806ལོར་མདོ་སྨད་དུ་
ཕྱིར་ཕེབས་ནས་འཆད་ཉན་དང་སྒྲིག་ཁྲིམས་གསར་འཛུགས་བྱས་པ་སོགས་
ཆོས་སྲིད་ལུགས་གཉིས་ཀྱི་བྱ་བ་རྒྱ་ཆེར་བསྒྲུབས། སྐུ་རིང་འདིར་མགར་རྩེའི་
ཚོ་བ་བཅོ་བརྒྱུད་ཀྱིས་གདན་ཞུས་དང་བཅས་དགོན་འདིའི་མཆོད་གཞིས་སྡེར་
ཁས་བླངས་ནས་གྲྭ་རྒྱུན་ཕུལ་ཞིང་རྟེན་བཞེངས་དང་ཆོས་ཐོག་རྣམས་ལ་གུས་
འདུད་ལྷུར་ལེན་བྱས། ཁོང་དགུང་གྲངས་སུམ་ཅུའི་ཐོག་ཆོས་སྐྱོང་གི་ལུང་
བསྟན་དུ་དངུལ་དཀར་མེ་ལོང་གཡའ་ཡིས་ཟིན་ནས་འདུག་ གཡའ་དང་མེ་
ལོང་སོ་སོར་འབྲལ་བར་དཀའ་ཞེས་པ་ལྟར་སྐུ་ཚེ་མཐར་མ་ཕྱིན་པར་གཟུགས་



ཐུན་ཏེ་གཙང་དགོན་དོན་གྲུབ་རབ་བརྟན་གླིང་། 685 .
སྐུའི་བཀོད་པ་ཆོས་དབྱིངས་སུ་ཐིམ། སྤྲུལ་པའི་སྐུ་འདི་ལ་གཙང་སྐུ་བར་པ་
ཞེས་ཀུན་ལ་གྲགས་སོ། །
སྤྲུལ་སྐུ་གཉིས་པ་བསོད་ནམས་ཆོས་མཛད་ནི། སྣང་མཐའི་བཀའ་
བབས་སྐུ་དངོས་སྤྲུལ་བ་གཅིག་ཞེས་སོགས་དང་། གླང་མ་སྟག་ལ་ཡོལ་གབ་
རྩེ་ནས་འཇུ་ཞེས་པའི་ལུང་བསྟན་དང་མཐུན་པར་སྤྱི་ལོ1781ལོར་མགོ་ལོག་
ཡོལ་སྟག་སྙིང་རྒྱལ་འབུམ་གྱི་སྲས་སུ་འཁྲུངས་ཤིང་ཡུམ་གླིང་ལོ་བ་ཞིག་ཡིན་
པས་གོང་དུ་གླེང་མ་སྟག་ལ་ཡོ་ལ་གབ་རྩེ་ནས་འཇུ་ཞེས་འཁྲུངས་ཡུལ་དང་ཡབ་
ཡུམ་གྱི་མཚན་སྒྲ་གསལ་བོར་ཐོན་པ་ལྟར་ལགས་སོ། ། སྤྲུལ་བའི་སྐུ་འདིར་
སྐུ་ན་ཕྲ་མོའི་དུས་ནས་གྲུབ་པའི་རྟགས་མཚན་མངོན་དུ་གྱུར་པའི་མཛད་སྤྱོད་
ངོ་མཚར་བ་མང་དུ་གླེང་རྒྱུ་ཡོད། དཔེར་ན། རེ་ཞིག་སྐུ་ན་ཕྲ་མོའི་དུས་
ཤིག་གི་ཚེ་གཟིམ་མལ་ནས་གློ་བུར་དུ་ཕྱིར་ཕེབས་བྱུང་བ་དང་། གར་ཕེབས་
དྲིས་པར་ཞལ་ནས། ང་གཙང་པཎྜི་ཏའི་སྐུ་སྐྱེ་ཡིན། ང་རང་གི་དགོན་
པར་སོང་སྟེ་སྐུ་འདྲ་དང་དཔེ་ཆ་རྣམས་ལ་བལྟས་ཏེ་ཡོང་བ་ཡིན། དེ་རྣམས་
འདི་དང་འདི་འདྲ་ཡོད། ཅེས་གསུངས་པ་ཕྱིས་སུ་ཡང་དེ་ལྟར་གནས་པས་
དམ་པ་གཞན་དང་མི་མཚུངས་པ་གྲུབ་པའི་རྟགས་མཚན་མཐུན་སྣང་དུ་བྱུང་བ་
ཞིག་ལགས་སོ། ། རེ་ཞིག་ཡང་ང་གཙང་པཎྜི་ཏའི་སྐུ་སྐྱེ་ཡིན། ང་གཙང་
དགོན་དུ་འགྲོ་རྒྱུ་ཡིན་ཞེས་ཡང་ཡང་གསུང་སྐབས། ཡབ་ཤིན་ཏུ་མ་དགྱེས་
ནས་ན་བཟའ་གྲིབ་ཅན་ཕུལ་བས་སྐུ་མནོལ་བའི་ཚུལ་བསྟན། དམ་པ་འདི་
པ་ཆུང་དུས་ནས་གྲུབ་པའི་གནས་མཆོག་འཛམ་ཐང་དགོན་དུ་བསྐྱལ་ནས།
ཇོ་ནང་ལ་སྦྱངས་སུ་བཅུག་སྟེ་ལོ་མཚམས་སུ་ཐེངས་དགུར་བཞུགས་ནས་ནང་དུ་
ཡང་དག་འཇོག་ལ་གཞོལ། ཁོང་དགུང་གྲངས་ སུམ་ ཅུ་ བཞེས་ པ་སྤྱི་ལོ



： 686
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
1810ལོར་གདན་འདྲེན་གྱི་སྙན་གསན་ཕུལ་ཞིང་སྤྱི་ལོ1811ལོར་རང་གི་སྐུ་
གོང་མའི་གདན་སར་ཕེབས་ནས་མི་འཇིགས་སེང་གེའི་ཁྲི་ལ་ཞབས་པད་རྣམ་
པར་བཀོད། རྗེ་འཇམ་དབྱངས་དོན་གྲུབ་པའི་རྣམ་ཐར་དུ་དུས་འཁོར་གྱི་
སྐོར་མང་པོ་གཙང་སྐུ་ཞབས་རིན་པོ་ཆེར་གཡར་པོ་ཞུས་པས་དེའི་ཚེ་ཁོང་གི་སྐུ་
རྩེད་ལྟ་བུར། ཁྱེད་ཀྱིས་དཔེ་ཆ་མང་པོ་བལྟས་ཡོད་པས་ཇོ་ནང་བའི་ལུགས་
ལ་དུས་འཁོར་གྱི་ལམ་བགྲོད་ཚུལ་དེ་ཞྭ་སེར་བ་དང་བཤད་སྲོལ་ཨེ་ གཅིག་
གསུངས་པའི་ལན་ལ། སོ་སོའི་ལུགས་ལ་ཕྱི་ནང་གཞན་གསུམ་གྱི་བཤད་པ་
ནུས་ཁུལ་བགྱིས་པས་ཁོང་ཐུགས་ཤིན་ཏུ་དགྱེས། གཙང་སྐུ་ཞབས་རིན་པོ་ཆེ་
ནས་རང་རེའི་དགོན་འདིར་དུས་འཁོར་ཞིག་ཚུགས་ན་ལེགས་རྒྱུ་རེད་གསུངས་
པར། དམ་པ་འདི་ཉིད་འཛམ་ཐང་ལ་འཁྲུངས་པའི་རྐྱེན་གྱིས། རྒྱུན་དུ་
ཇོ་ནང་བའི་དུས་འཁོར་ལ་ཐུགས་ཞེན་ཆེ་བའི་ཚུལ་གནང་སྟབས་ལགས་སྙམ་
ནས། དུས་འཁོར་འཛུགས་ན་ཇོ་ནང་ཀུན་མཁྱེན་པའི་དུས་འཁོར་ཨེ་ཡིན་
ཞུས་པར། ཁོང་གིས་ དེ་མི་ ཉན་དགེ་ ལྡན་ཞྭ་སེར་ གྱིས་ ཅི་འདོད་པ་དེ་
འཛུགས་དགོས་གསུངས་སོ། ། རྗེས་སུ་དབུས་གཙང་དུ་ཕེབས་ནས་ཇོ་ཤཱཀ་
རྣམ་གཉིས་དང་། རྒྱལ་བ་ཚུལ་ཁྲིམས་རྒྱ་མཚོ། པཎ་ཆེན་བསྟན་པའི་ཉི་
མ་སོགས་རྒྱལ་བ་ཡབ་སྲས་ལ་མཇལ་ནས་བསྟན་འགྲོའི་དོན་དུ་ཐུགས་དམིགས་
རྣམ་དག་མཛད་ པ་ དང་། སེ་འབྲས་དགེ་གསུམ་ དང་བཀྲ་ ཤིས་ ལྷུན་ པོ་
བཅས་ལ་བསྙེན་བཀུར་བླ་ན་མེད་པ་མཛད་དེ་ཕྱིར་རང་དགོན་དུ་ལོག། དུས་
སྐབས་འདི་ནས་བཟུང་ཁོང་གི་མཚན་ལ་སྐུ་ཞབས་གཙང་རྒན་ཚང་ཞེས་འབོད།
སྐུ་ཞབས་གཙང་རྒན་འདིའི་སྐུ་རིང་དུ་བདེ་བླ་མ་ཚོགས་ཆེན་དགེ་བསྐོས་ཡིན་
ཞིང་ཁོང་གི་བཀའ་ལྟར་རྣམ་འགྲེལ་རྩོད་པ་བཙུགས་པ་སོགས་ཐོས་བསམ་གླིང་



ཐུན་ཏེ་གཙང་དགོན་དོན་གྲུབ་རབ་བརྟན་གླིང༌། • 687.
གི་འཆད་ཉན་ཡར་རྒྱས་ལ་རྟིང་སྐུལ་གང་ལེགས་གནང་། ཡང་རྭ་རྒྱ་བཀྲ་
ཤིས་འབྱུང་གནས་ནས། རྦ་ནག་དགེ་བཤེས་བསྟན་པའི་རྒྱལ་མཚན་དགོན་
འདིར་གདན་དྲངས་ནས་དུས་ཡུན་རིང་བོར་བཀའ་ཆོས་དང་དཔེ་ཁྲིད་གནང་
དུ་བཅུག དགུང་གྲངས་ང་ལྔ་བཞེས་པ་སྤྱི་ལོ1834ལོའི་ཟླ་དྲུག་པའི་ཚེས་
གཉིས་ནས་སྐུ་ཁམས་ཅུང་མ་བདེ་བའི་ཚུལ་མཛད། ཚེས་གསུམ་ལ་སྐུ་མདུན་
དུ་སྐྱ་སེར་དྲག་ཞན་སུ་ཞིག་བྱུང་ཡང་ཐུགས་བརྩེའི་སྒོས་བཟའ་བཏུང་ན་བཟའ་
སོགས་གསོལ་རས་སུ་བསྩལ། ཚེས་བཞི་ནས་གྲྭ་ཚང་གི་བླ་གྲྭ་ཡོངས་ནས་
ཁོང་ལ་བསྟན་འགྲོའི་དོན་དུ་ཡུན་རིང་བཞུགས་དགོས་ཀྱི་ཞུ་བ་ནན་ཆེར་ཕུལ།
ཚེས་དྲུག་ཉིན་སྐུ་ཞབས་ལ་ལ་ཧོ་ཐོག་ཐུ་ཕེབས་ནས་བརྟན་བཞུགས་ཕུལ་བས།
ཁོང་ཐུགས་དགྱེས་པ་ཆེན་པོའི་སྒོ་ནས་ང་ལོ་བརྒྱད་ཅུ་བར་དུ་འདུག དེའི་
བར་དུ་མདོ་སྔགས་ཀྱི་གཞུང་ལུགས་ཆེན་མོ་རྣམས་ལ་ཐོས་བསམ་སྒོམ་གསུམ་
གནད་སྨིན་བྱེད་རྒྱུ་ཞེས་ པའི་ཞལ་བཞེས་གནང་། སྤྱི་ལོ1833ལོར་སྐུ་
ཞབས་མཆོག་གི་ཐུགས་སྨོན་ལྟར། རྗེ་གསེར་ཁང་པ་རིན་པོ་ཆེ་གདན་ས་
འདིར་དྲངས་ནས། འདུས་སྤྱི་ཡོངས་ལ་འཇིགས་བྱེད་དཔའ་གཅིག་གི་
དབང་དང་བདེ་ལམ་གྱི་ཁྲིད་སོགས་ཞུས། སྐུ་ཞབས་གཙང་རྒན་རིན་པོ་ཆེ་
འདིས། རྗེ་གསེར་ཁང་པའི་ཕྱག་བཞེས་མཆོད་པ་དགོན་འདིར་ཡུན་རིང་
ཚུགས་པའི་ཐབས་སུ་མཆོད་པའི་བཅའ་ཡིག་ཅིག་ཀྱང་གསུངས། དེ་ནས་ས་
ཕག་ལོ་སྟེ་སྤྱི་ལོ1839ལོར་སྐུ་མྱ་ངན་ལས་འདས་པའི་ཚུལ་བསྟན་ཏོ། །
སྐུ་ཕྲེང་བཞི་བ་བློ་བཟང་ཆོས་གྲགས་རྒྱ་མཚོ་ནི། མགོ་ལོག་དབང་
མདའ་སང་ཞེས་གྲགས་པ་དབང་གི་གསེར་ཡངས་མ་བྱ་བར་སྤྱི་ལོ1840ལོའི་
རྒྱལ་ཟླ་བའི་ཚེས་བཅོ་ལྔར་སྐུ་བལྟམས། དགུང་ལོ་བཞིའི་སྟེང་གྲུབ་དབང་ལ་



• 688 ·
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ཨ་་་་་
ཁ་ཧོ་ཐོག་ཐུ་བྱམས་པ་མཐུ་སྟོབས་རྒྱ་མཚོ་སོགས་ཀྱིས་ གཙང་ རྒན་སྐུ་
ཞབས་པཎྜི་ཏའི་ཡང་སྲིད་དུ་ངོས་འཛིན་གནང་། དབལ་ཤུལ་དཔོན་སློབ་
འཇམ་དབྱངས་ཆོས་འཕེལ་ལས་རབ་ཏུ་བྱུང༌། དགུང་ལོ་དྲུག་གི་སྟེང་གཙང་
དགོན་དོན་གྲུབ་རབ་བརྟན་གླིང་དུ་གཙང་པཎྜི་ཏའི་མི་འཇིགས་སེང་གེའི་ཁྲི་ལ་
མང་འ་གསོལ། དགུང་ལོ་བདུན་བཞེས་པ་སྤྱི་ལོ1846ལོར་གཙང་རྒན་རིན་
པོ་ཆེའི་ལུང་བསྟན་དང་མཐུན་པར་དུས་འཁོར་གྲྭ་ཚང་གསར་དུ་བཙུགས་ནས་
མཆོག་སྤྲུལ་ཉིད་ཀྱི་འཕྲིན་ལས་ཀྱི་སྒོ་འཕར་གསར་དུ་ཕྱེས། བརྩི་བཞག་
འཇམ་དབྱངས་དོན་གྲུབ་རིན་པོ་ཆེ་ནས། མཁས་གྲུབ་ཐམས་ཅད་མཁྱེན་
པའི་ཕྱག་སྲོལ་དང་བསྟུན་ཏེ་འདོན་ཆ་བསླབས་ཤིང་། འགྲིག་ལམ་སོགས་
བ་ང་ཅིའི་ཐད་ནས་ངོས་གཙང་བཙུགས། དགུང་ལོ་བཅུ་གཅིག་སྟེང་འཇམ་
བཞད་སྐུ་ཕྲེང་གསུམ་པའི་མདུན་ནས་དགེ་ཚུལ་གྱི་སྡོམ་པ་བླངས། དགུང་ལོ་
བཅུ་གསུམ་སྟེང་ནས་གདན་སའི་ཆོས་གྲྭར་ཕེབས་ཏེ་བསྡུས་གྲྭ་དང་། བློ་
རྟགས་སོགས་ལ་རིམ་པར་སྦྱངས། ལོ་དེའི་སྨོན་ལམ་ཚེས་གསུམ་ཉིན་ཆོས་
གྲྭར་གསུང་ཆོས་ལ་ཕེབས་ཏེ། སྐྱེ་རབས་སོ་བཞི་བའི་བཤད་པ་ཚིག་གི་འབྲུ་
འགྲེལ་གོ་བདེ་ཞིང་དོན་གྱི་སྤྱི་ཁོག་འགངས་ཆེ་བ་རྒྱས་བསྡུས་འཚམས་པ་ཞིག་
གསུངས་པས། ཀུན་གྱི་ཡིད་དབང་བཀུག་པར་གྲགས། དེ་ནས་མངོན་
རྟོགས་ རྒྱན་ དང་། འགྲེལ་ བ་ དོན་ གསལ། ལེགས་ བཤད་ སྙིང་ བོ་
མཛོད་རྩ་བཅས་ཐུགས་འཛིན་མཛད། ཤིང་སྟག་ལོར་ཧོར་དཔོན་པོ་དགོན་
འདིར་མཇལ་བར་ཕེབས་ནས་གཙང་སྐུ་ཞབས་རིན་པོ་ཆེ་དང་། བརྩི་བཞག་
དགེ་བཤེས་འཇམ་དབྱངས་དོན་གྲུབ་པ་རྣམ་གཉིས་ཀྱི་ཞབས་ལ་གཏུགས་ཤིང་
ཆོས་སྡེ་འདིར་བསྙེན་བཀུར་བླ་མེད་མཛད། དཔོན་འདིའི་རིང་ནས་བཟུང་



ཐུན་ཏེ་གཙང་དགོན་དོན་གྲུབ་རབ་བརྟན་གླིང་།
: 689：
ཧོར་ཚོ་བཞིས་གུས་མཆོད་ལྷུར་ལེན་པར་ཁས་བླངས་ཤིང་མཆོད་ཡོན་ཉི་ཟླ་ཟུང་
འབྲེལ་དུ་གནས་པར་བྱས། མཆོག་སྤྲུལ་འདི་པ་ཚང་ཝང་བཀྲ་ཤིས་ཆོས་རྒྱལ་
གྱི་དབུ་བླ་དང་། སྔར་སྲོལ་ལྟར་བན་སུམ་བརྒྱའི་ཁྲི་བ་གནང་ཞིང་། སེར་
སྡེ་ཡོངས་ཆོས་སྲིད་ཟུང་གིས་བསྐྱངས། དགུང་ལོ་ཉེར་ལྔའི་ཐོག་རྗེ་བཙུན་
འཇམ་དབྱངས་དོན་གྲུབ་དཔལ་བཟང་པོ་ལས་བསྙེན་པར་རྫོགས། རྗེ་འདི་
སོག་ཡུལ་དུ་སོང་ནས་མང་དུ་ བཞུགས། ཐབས་མཁས་པའི་སྒོ་ནས་ཡུལ་
འཁྲུག་གི་མེ་ཆེན་ལྷག་མེད་དུ་གཞོམ་པར་བྱས་ཏེ། གང་ལ་གང་འཚམ་གྱི་
ཆོས་ཀྱི་བདུད་རྩིས་ཚིམས་པར་བྱས། ཁོང་ཐུགས་རྒྱུད་འཇམ་ཞིང་ཞི་ཞིང་
དུལ་བ་ཞིག་ཡིན་པས། གྲྭ་པ་འགའ་རེས་ཁོང་གི་གསུང་མི་བརྩི་ སྟབས།
ཁོང་གིས་གྲྭ་པ་ཚོར་སྐྱེ་བ་འདིར་ཁྱོད་ཚོས་ཁ་མི་ལེན་ཡང་། སྐྱེ་བ་ཕྱི་མ་ང་
འདི་འདྲ་ཨེ་རེད་ལྟོས་གསུངས། རེ་ཞིག་ཁོང་སྐུ་འཁོར་རྣམས་བདུད་ཁོག་ཏུ་
ཕེབས་པའི་ལམ་དུ་ཨོ་རྒྱན་སྐྱབས་ཟེར་བ་ཚང་གི་ཁྱི་རྒྱུག་པར། གྲྭ་པ་ཚོས་ཁྱི་
དེར་བརྡུངས་པས། ཨོ་རྒྱན་སྐྱབས་ཀྱིས་མེ་མདའ་བཟུང་ནས་ཤོར་ཡོང་།
ཁོང་གིས་མི་འདི་དཔའ་ངར་ལྡན་པ་ཞིག་ཡིན་རྒྱུ་རེད་དམ་ཞེས་གྲྭ་པ་ཞིག་ལ་
དྲིས་ པ་ ན། དེས་ དཔའ་བོ་ཞིག་ རེད་ ཅེས་ ལན་ བཏབ། དེས་ན་ ཁ་
བཏགས་འདི་དེར་བྱིན་གསུངས་ནས་སྐུ་སྐྱེ་ཕྱི་མ་ཁྱིམ་དེར་འཁྲུངས་རྒྱུའི་རྟེན་
འབྲེལ་བསྒྲིགས་པ་ལྟར་དོན་དངོས་སུའང་སྐུ་སྐྱེ་ཕྱི་མ་ཁྱིམ་དེར་འཁྲུངས་པ་
གཤམ་ནས་འབྱུང་ངོ་
། ། དེ་ནས་བྱང་གི་དགོན་ཆེན་བཞི་སོགས་ལ་མཆོད་
མཇལ་དུ་ཕེབས་ཤིང༌། མཐར་བླ་བྲང་བཀྲ་ཤིས་འཁྱིལ་དུ་སྤྱི་ལོ1887ལོར་
གཟུགས་སྐུའི་བཀོད་པ་བསྡུས་སོ། །
གཙང་པཎྜི་ཏ་སྐུ་ཕྲེང་ལྔ་བ་བློ་བཟང་ཐུབ་བསྟན་ཆོས་ཀྱི་ཉི་མ་དཔལ་



·690，
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
བཟང་པོ་ནི། སྤྱི་ལོ1888ལོར་སྐྱིད་པོ་རི་ཞེས་གྲགས་པའི་སར། གཡུ་
རྔོག་རྩ་རིང་གི་སྡེ་རུ་ཡབ་དཔའ་མཛངས་བརྟུལ་ཕོད་ཅན་ཨོ་རྒྱན་སྐྱབས་དང་།
ཡུམ་བསོད་ནམས་སྒྲོལ་མ་གཉིས་ཀྱི་སྲས་སུ་འཁྲུངས། དགུང་ལོ་གསུམ་གྱི་
སྟེང་ཕུར་ལྕོག་རིན་པོ་ཆེ་དང་ཀིརྟི་རིན་པོ་ཆེ་གཉིས་ནས། བྱིས་པ་མང་པོ་
ལས་ཨོ་རྒྱན་སྐྱབས་ཚང་གི་བྱིས་པ་འདི་པཎྜི་ཏའི་ཡང་སྤྲུལ་འཁྲུལ་མེད་དུ་ངོས་
འཛིན་མཛད། དགུང་ལོ་ལྔའི་ སྟེང་ སྐུ་ གོང་ མའི་ གདན་ སར་ བཀོད།
དགུང་ལོ་དྲུག་བཞེས་པ་ཆུ་སྦྲུལ་ལོར་ཁྲི་རྒྱལ་མཚན་སེང་གེའི་རྣམ་སྤྲུལ་ ཤིང་
བཟའ་རིན་པོ་ཆེ་རྗེ་བཙུན་བློ་བཟང་ཆོས་ཀྱི་རྒྱལ་མཚན་དཔལ་བཟང་པོས་
གསར་འདེབས་མཛད་པའི་རྨ་ལྷོའི་སོག་པོ། ཐོར་རྩོད་དང་བེ་སུ་ཆེ་ཆུང་
གཙོས་སོག་སྡེ་མང་པོ་དང་ལྷ་སྡེ་ཉིན་སྲིབ་བཅས་ཀྱིས་སྦྱིན་བདག་བྱས་པའི་
དགོན་བཀྲ་ཤིས་བདེ་གཤེགས་འཁྱིལ་བའི་གླིང་གི་དགོན་མགོ་སྤྲུལ་བའི་སྐུ་འདི་
ཉིད་ལ་ཕུལ། སྤྱི་ལོ1894ལོར་ཀིརྟི་རིན་པོ་ཆེ་དགོན་འདིར་གདན་དྲངས་
ནས་ཟབ་ཆོས་མང་དུ་ཞུས་ཤིང་།་སྤྲུལ་པའི་སྐུ་ལ་དགེ་བསྙེན་གྱི་སྡོམ་པ་ཕུལ།
དབུ་མཛད་བློ་གསལ་ཡོངས་འཛིན་དུ་བསྟེན་ནས་ཀློག་དང་། བརྡ་སྤྲོད་སྙན་
ངག་སོགས་སྦྱངས་ཞོར་དུ་པོ་ཏི་ལྔའི་རྩ་བ་ཐུགས་ལ་བཟུང་། དགུང་ལོ་བཅོ་
བརྒྱད་སྟེང་ཤིང་བཟའ་རིན་པོ་ཆེ་རྗེ་བཙུན་བློ་བཟང་ཆོས་ཀྱི་རྒྱལ་མཚན་གྱི་
མདུན་ནས་བསྙེན་རྫོགས་ཀྱི་སྡོམ་པ་བཞེས། ཁོང་དགུང་གྲངས་ཞེ་གསུམ་པ་
སྟེ་ལྕགས་རྟ་ལོར་ཟི་ལིང་དུ་ཞིང་ཆེན་སྲིད་གཞུང་གི་ཀྲུའུ་ཞིའི་འགན་ཁུར་
མཁན་མཱ་ཆི་ལ་འཚམས་འདྲིར་ཕེབས་ནས་མཛའ་མཐུན་གྱི་འབྲེལ་བ་བཙུགས་
ཤིང་། མཱ་པུ་ཧྥང་ནས་གཙང་བླ་མར་ཐམ་ག་སོགས་བྱིན་ནས་ཁྲལ་དང་འུ་
ལག་སོབ་གས་གང་ཅིའི་ཐད་དམིགས་བསལ་ཡོད་པའི་བཀའ་ཤོག་བསྩལ། སྤྱི་



ཐུན་ཏེ་གཙང་དགོན་དོན་གྲུབ་རབ་བརྟན་གླིང་། ་691 •
ལོ1928ལོར་ཀ་རིང་ཞེ་བརྒྱད་ཅན་གྱི་གཙང་བླ་བྲང་དང་གཙང་བླ་བྲང་གི་ཇོ་
ཁང་ཆེན་མོ་གཉིས་གསར་བཞེངས་མཛད། སྤྱི་ལོ1933ལོར་མཱ་པུ་ཧྲིང་རྨ་
ལྷོའི་ཕྱོགས་སུ་ལྟ་སྐོར་ལ་འོང་སྐབས་གཙང་དགོན་པར་ཡོང་ནས། གཙང་
པཎྜི་ཏ་ལ་ཁྱོད་ཀྱིས་བླ་བྲང་ཀན་སུའུ་ཕྱོགས་ལ་ངོ་རྒོལ་དང་། མགོ་ལོག་དང་
ངེད་གཉིས་བར་གྱོད་འགྲིག་ཏུ་བཅུག་པས་བྱས་རྗེས་ཧ་ཅང་ཆེ། དེ་བས་
ངས་ཁྱེད་ལ་ཡིའུ་ཅི་ཟི་ལིན་གྱི་ཐོབ་དང་ཐམ་ག་སྟེར། (ཐམ་གའི་སྟེང་མཚོ་
སྔོན་ལྷོ་མཐའ་སྲུང་བའི་ཡིའུ་ཅི་མཱ་ཧཱ་ཟི་ལིན་ཞེས་བྲིས་ཡོད)ཞེས་ཐམ་ག་བྱིན་
པར་མ་ཟད་དཔྱ་ཁྲལ་ལ་དམིགས་བསལ་ཡོད་པ་དང་། རྨ་ལྷོའི་ས་ཁུལ་གྱི་
དམག་དོན་ལ་བཀོད་འདོམས་བྱེད་ཆོག་པའི་དབང་ཆ་བྱིན། དགུང་ལོ་ཞེ་
བདུན་སྟེང་རྨ་ཆུར་ལྕགས་ཟམ་བཙུགས་པ་ཡོངས་སུ་གྲུབ་ནས་པཎ་ཆེན་ཐམས་
ཅད་མཁྱེན་པ་བློ་བཟང་ཐུབ་བསྟན་ཆོས་ཀྱི་ཉི་མ་མཆོག་གཙང་དགོན་དོན་གྲུབ་
རབ་བརྟན་གླིང་དུ་གདན་དྲངས། ཀུན་གཟིགས་མཆོག་གིས་ཐུགས་རྗེ་ཆེན་
པོ་རྒྱལ་བ་རྒྱ་མཚོའི་དབང་བསྩལ་བ་དང་། འདུ་ཁང་རྟེན་དང་བརྟེན་པ་
བཅས་པར་རབ་གནས་དང་། བླ་གྲྭ་ཡོངས་ལ་ཆོས་སྲིད་ཀྱི་གསུང་གླེང་མང་
པོ་མཛད། དགུང་ལོ་ཞེ་བརྒྱད་སྟེང་ཝང་ཀུན་དགའ་དཔལ་འབྱོར་གྱིས་
གདན་དྲངས་པ་ལྟར། གཙང་པཎྜི་ཏ་འཁོར་དང་བཅས་པ་ཝང་ཚང་ལ་
འཚམས་འདྲིར་ཕེབས། ལོ་དེའི་སྟོན་ཁ་བརྒྱད་པའི་སྒྲུབ་མཆོད་སྟེང་ལང་
ཚང་ཡང་སྐུ་འཁོར་མང་པོ་དང་བཅས་གཙང་པཎྜི་ཏ་ལ་མཇལ་དུ་འོངས་ནས་
བླ་དཔོན་ཟུང་ཐུགས་མཐུན་བྱུང་། དེ་ནས་ཡང་བླ་བྲང་ཕྱག་མཛོད་ནས་རྒྱ་
ཞབས་དྲུང་དཔོན་པོ་ལྔ་སྐར་དང་ནག་འཛོམས་གཉིས་པ།ཙང་པཎྜི་ཏའི་མདུན་
སར་མངགས་ནས་འཇམ་དབྱངས་བཞད་པ་དབུས་སུ་ཕེབས་ནས་ཕྱིར་ཕེབས་



• 692 ་ མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
རག་ལ་གཙང་ལྷ་སྡེ་དང་དངུལ་ར་ལྷ་སྡེ་གཉིས་བར་གྱོད་འགྲིག་རྒྱུའི་ཆིངས་
བཞག སྤྱི་ལོ1937ལོར་མཱ་པུ་ཧྥང་གིས་སྨད་ཕྱོགས་སུ་ཁྲལ་བཞག་སྟེ་གཙང་
དགོན་པ་དང་ལྷ་སྡེ་གཉིས་ལའང་རྟ་བརྒྱའི་ཁྲལ་བཞག་བྱུང་བར་པཎྜི་ཏས་དེར་
ཁ་རྡུང་དྲག་པོ་བཏང་ནས་སྔོན་ཟི་ལིང་ཀྲུའུ་ཞིས་དཔྱ་ཁྲལ་ལ་དམིགས་བསལ་
ཡོད་པའམ་ཡང་ན་མི་ལེན་པའི་ཚིག་བཞག་དང་བཀའ་ཤོག་ཡོད་གསུངས་ནས་
ཕྱིར་མངགས་པས། མོ་པུ་ཧྥང་གི་རྟ་ནག་ཅན་གྱི་དམག་དཔུང་གིས་གཙང་
སྒར་ཁ་བསྐོར། དེ་ནས་བཟུང་མཱ་པུ་ཉུང་དང་པཎྜི་ཏའི་བར་འགལ་ཟླ་བྱུང་
བའི་མགོ་བརྩམས། སྤྱི་ལོ1939ལོར་འཇམ་བཞད་བསྟན་པའི་རྒྱལ་མཚན་
དབུས་ནས་ཕྱིར་ཕེབས་སྐབས། གཙང་ལྷ་སྡེའི་དུད་ཁྱིམ་སྟོང་ལྷག་གི་དམག་
བསྡུས་ཏེ་གཤིན་རྗེའི་མེ་ཏོག་ཐང་ནས་འཇམ་བཞད་དང་པཎྜི་ཏ་རྣམ་གཉིས་
ནས་ཐུགས་མཐུན་ངང་གྲོས་ཆོད་མཛད་དེ། སྔོན་བླ་བྲང་ཕྱོགས་ཀྱི་སྤྱི་རྫས་
དང་སྟོད་ཤོག་པའི་མི་རྟ་ ཤི་འགྱེལ་མཐའ་དག་ལ་འཇལ་དང་སྟོང་མི་དགོས་
པར་གཙང་ལྷ སྡེ་གཡུ་རྔོག་རྣམས་ནས་བླ་བྲང་ལ་སྨོན་ལམ་བསྐོལ་ རྒྱུ་ ཐག་
བཅད་ཅིང་། མཁར་དང་ དངུལ་རིའི་མི་དྲག་རྣམས་དང་། གཙང་ལྷ་
སྡེའི་མི་དྲག ཕྱག་མཛོད་རྣམས་ལ་ལྷན་དུ་ཐུགས་རྗེ་ཆེན་པོའི་དབང་གནང་
ནས་ཕན་ཚུན་བར་མནའ་འཇོག་ཏུ་བཅུག སྤྱི་ལོ1942ལོར་གཟུགས་སྐུའི་
བཀོད་པ་ཆོས་དབྱིངས་སུ་བསྡུས་པའི་ཚུལ་བསྟན་ཏོ། །
གཙང་པཎྜི་ཏའི་སྐུ་ཕྲེང་དྲུག་པ་ལ་སྤྲུལ་སྐུ་གཉིས་བྱུང་བ་ལས། དང་
པོ་བློ་བཟང་ཐུབ་བསྟན་ཆོས་ཀྱི་རྒྱལ་མཚན་མཆོག་ནི། སྤྱི་ལོ1942ལོར་
མགོ་ལོག་ཨ་སྐྱོང་ཁག་གསུམ་གྱི་ནང་ཚན་ཨ་སྐྱོང་ར་ལོའི་སྡེ་བའི(ད་ལྟའི་རྨ་
ཆེན་རྫོང་ལ་གཏོགས)དཔོན་པོ་སྤྲུལ་སྐུ་ར་ལོ་དང་དེའི་དཔོན་མོ་བསོད་ནམས་



ཐུན་ཏེ་གཙང་དགོན་དོན་གྲུབ་རབ་བརྟན་གླིང་།
： 693.
དབང་མོ་གཉིས་ཀྱི་གཡོག་མོ། རིགས་རུས་ནི་ཨ་སྐྱོང་གོང་མ་ཞེས་པའི་ནང་
ཚན་ལས་སྒེ་རྩེ་ཚོ་བར་སྐེ་ཚེ་འཆི་མེད་མགོན་གྱི་བུ་མོ་ཀུན་བཟང་སྒྲོལ་མའི་སྲས་
སུ་འཁྲུངས། མཚན་ལ་ཕྱུག་རིས་ཞེས་བཏགས། བྱིས་པ་འདི་དཔོན་པོ་ར་
ལོ་དང་དཔོན་མོ་བསོད་ནམས་དབང་མོ་གཉིས་ཀྱི་བུ་ཚབ་ཏུ་བླངས་ནས་བླ་
བྲང་ལ་སོང་སྟེ་ཀུན་མཁྱེན་རིན་པོ་ཆེར་མཇལ་སྐབས། ཀུན་མཁྱེན་གྱིས།
གཙང་རྒན་ཚང་ཕེབས་སོང་། བྱིས་པ་འདི་ང་ལ་ཨེ་འབུལ་གསུངས་པས།
དཔོན་པོ་དང་དཔོན་མོ་གཉིས་ནས་ཀྱང་བྱིས་པ་ཁོང་ལ་ཕུལ་ལོ། །
དེ་ནས་གཙང་རྒན་སྐུ་ཕྲེང་ལྔ་བའི་སྐུ་མཆེད་ཨ་ཁུ་དར་ཁོ་དང་དཔོན་པོ་
ལུང་རྟོགས་གཉིས་ནས་ ཀུན་མཁྱེན་ལོ་ཞུ་བ་ཡང་ཡང་ ཕུལ་ཞིང་། ཀུན་
མཁྱེན་མཆོག་ནས་བུ་ཆུང་ཕྱུག་རིས་གཙང་རྒན་གྱི་ཡང་སྲིད་འཁྲུལ་བྲལ་དུ་ངོས་
འཛིན་མཛད་ནས་མཚན་ལ་འཇམ་དབྱངས་བསམ་གྲུབ་གསོལ། རྒྱུ་ཞབས་
དྲུང་གིས་ དགེ་བསྙེན་གྱི་སྡོམ་པ་ཕུལ། དགེ་བའི་བཤེས་གཉེན་བློ་བཟང་
དཀོན་མཆོག་ཡོངས་འཛིན་དུ་བསྟེན་ཏེ་འབྲི་ཀློག་སྦྱོར་གསུམ་སོགས་ལ་སྦྱངས།
སྐབས་དེར་གཙང་རྒན་གྱི་སྤྲུལ་སྐུ་འདི་ཉིད་གསང་རྒྱུ་བྱས་ཡོད། རྒྱུ་མཚན་
ནི། མཱ་པུ་ཧྥང་གིས་རང་གི་དབང་ཤུགས་ལ་བརྟེན་ནས་གཙང་པཎྜི་ཏའི་
སྤྲུལ་སྐུ་འཚོལ་བ་སོབ་གས་བྱེད་མི་ཆོག་པ་ཕྱོགས་ཀུན་ལ་དྲིལ་བསྒྲགས་བྱེད་བཞིན་
ཡོད། དེ་བས་གཙང་དར་ཁོ་དང་དཔོན་ལུང་རྟོགས་གཉིས་ནས་ལྐོག་ཏུ་
གཙང་དགོན་པར་མི་མངགས་ཏེ་སྤྲུལ་སྐུའི་གནས་ཚུལ་ཡར་ཞུ་བྱས། དེ་ནས་
བླ་སྤྱི་ཐུན་མོང་ནས་རྒྱུ་ནོམ་འབོར་ཆེན་བཟུང་སྟེ་ཀད་སྐོར་སྐོ་བཅས་དང་སྐར་
བའི་ཆོས་འཕེལ་གཉིས་ཟི་ལིང་དུ་མངགས་ཏེ་མཱ་པུ་ཧྲུང་ལ་ཡར་ཞུ་ཕུལ་བར་
སོང་། མཱ་པུ་ཧྥང་གིས་ངག་ཐོག་ནས་ཁྲིར་འཇོག་རྒྱུར་འཐད་པ་བྱས་ཀྱང་།



་ 694： མཚོ་ལྷོ་ཁུལ་གྱི་ད་གོན་སྡེ་ཁག་གི་ལོ་རྒྱུས་སྙིང་བསྡུས། །
ཁོ་གཉིས་ཕྱིར་རང་དགོན་དུ་འབྱོར་དུས་རྭ་རྒྱའི་ཧཱན་ཀྲི་ཡུན་གྱིས་སྤྲུལ་སྐུར་
བཞག་མི་ཆོག་ཟེར་ནས་ཆད་པར་སྒོར་སྟོང་གཉིས་བླངས་པ་རེད། སྤྱི་ལོ
1949ལོར་ཀྲུང་ཧྭ་མི་དམངས་སྤྱི་མཐུན་རྒྱལ་ཁབ་དངོས་སུ་དབུ་བརྙེས་ཏེ་
རྒྱལ་ཡོངས་ཀྱི་ས་གནས་ཁག་མཐའ་དག་བཅིངས་གྲོལ་བྱས་པ་དང་བསྟུན།
སྤྱི་ལོ1950ལོར་གཙང་པཎྜི་ཏའི་མཆོག་སྤྲུལ་རིན་པོ་ཆེ་དངོས་སུ་གདན་སའི་
ཁྲིར་བཀོད་པ་དང་གཙང་ལྷ་སྡེ་ཡང་ཕྱིར་འགྲོ་ཐུབ་པ་བྱུང་། དེ་ནས་ཀད་
སྐོར་མཆོག་སྤྲུལ་བློ་བཟང་བསྟན་འཛིན་རྒྱ་མཚོ་དཔལ་བཟང་པོ་ལས་རབ་ཏུ་
བྱུང་སྟེ་མཚན་ལ་བློ་བཟང་ཐུབ་བསྟན་ཆོས་ཀྱི་རྒྱལ་མཚན་གསོལ། དགེ་བའི་
བཤེས་གཉེན་ཆེན་པོ་དབུ་མཛད་པ་སོགས་ཡོངས་འཛིན་དུ་བསྟེན་ཏེ་ལོ་དེའི་ཟླ་
གཉིས་པའི་ཚེས་བཅུ་གཅིག་ཉིན་ལ་ཁ་རིན་པོ་ཆེ་ནས་གཙང་དགོན་གྱི་ཆོས་
སྲིད་ཀྱི་བྱ་བ་མཐའ་དགུ་འཛིན་སྐྱོང་བྱེད་པར་ཞུས་པ་ལྟར་བསྒྲུབས་སོ། །
གཙང་པཎྜི་ཏ་སྐུ་ཕྲེང་དྲུག་པའི་ཡང་སྲིད་གཉིས་པ་བློ་བཟང་བསྟན་
པའི་ཉི་མ་མཆོག་ནི། སྤྱི་ལོ1943ལོར་མདའ་བཅུ་གཅིག་གི་ནང་ཚན་ཁག་
གསུམ་སྡེ་བའི་གུར་མགོན་སྐྱབས་དང་ཚེ་རིང་སྒྲོལ་མ་གཉིས་ཀྱི་སྲས་སུ་འཁྲུངས།
སྤྲུལ་སྐུ་འདི་ནི་ཕུར་བུ་ལྕོག་རིན་པོ་ཆེ་ནས་ཐུགས་ཐག་བཅད་པ་ཡིན། སྤྱི་ལོ་
1952ལོར་ཨ་རིག་དང་གཡུ་རྔོག་བཅས་ཀྱི་སེར་སྐྱ་མང་པོས་ཁ་དར་འཐེན་པ་
དང་། དགེ་བའི་བཤེས་གཉེན་ཀད་སྐོར་བློ་བཟང་རྒྱ་མཚོ་ལས་རབ་ཏུ་བྱུང་
སྟེ་མཚན་ལ་བློ་བཟང་བསྟན་པའི་ཉི་མ་གསོལ། གཙང་སྤྱི་ནས་གྲོས་བྱས་ཏེ་
གཙང་སྐུ་བར་བ་དགེ་འདུན་ཐུབ་བསྟན་ཡར་འཕེལ་གྱི་སྤྲུལ་སྐུ་སྟེ་གཙང་སྤྲུལ་
སྐུ་རིན་པོ་ཆེ་དང་གོ་གནས་གཅིག་ལྟར་ནང་ཆེན་གསར་འཛུགས་བྱས། སྤྱི་ལོ་
1953ལོའི་ཟླ་ དྲུག་ པའི་ ཚེས་ བཞི་ ཉིན་ རང་ དགོན་ དུ་ ཕེབས་ ནས་ ཁྲིར་



ཐུན་ཏེ་གཙང་དགོན་དོན་གྲུབ་རབ་བརྟན་གླིང་།
， 695，
བཞུགས།
གཙང་སྐུ་བར་བའི་སྐུ་སྐྱེ་བསོད་ནམས་ཆོས་མཛད་པའི་ཡང་སྤྲུལ་བློ་
བཟང་ལུང་རྟོགས་རྒྱ་མཚོ་ནི། སྤྱི་ལོ1944ལོར་རོང་བོ་སྡེ་གསུམ་དུ་གྲགས་
པའི་ནང་ཚན་ཙོང་ཁ་ཞེས་པའི་ཚོ་བར་འཁྲུངས། ཡོངས་འཛིན་ཕུར་ལྕོག་
བྱམས་པ་རིན་པོ་ཆེས་ཐུགས་ཐག་བཅད། དགུང་ལོ་བདུན་པའི་སྟེང་ཨ་རོལ་
རྡོ་རྗེ་འཆང་ལས་དགེ་བསྙེན་དང་དགེ་ཚུལ་གྱི་སྡོམ་པ་བཞེས། མཚན་ལ་བློ་
བཟང་ལུང་རྟོགས་རྒྱ་མཚོར་གསོལ། ། ལོ་དེར་གདན་སར་བཀོད། ཆོས་སྒོ་
ཕྱེ་རྗེས་ཚོགས་ཆེན་དང་རྒྱུད་པའི་འདུ་ཁང་གཉིས་གསར་བཞེངས་ལ་ཐུགས་
འགན་གཙོ་བཞེས་གནང་།
ཆོས་སྤྱོད་ཀྱི་སྐོར་ནི། སེ་ར་རྗེ་བཙུན་པའི་ཡིག་ཆ་ལྟར་གཞུང་བཀའ་
པོད་ལྔ་ལ་འཆད་ཉན་བྱེད་པའི་འཛིན་གྲྭ་བཅུ་གསུམ་ཡོད། རྒྱུད་པ་གྲྭ་ཚང་
གིས་དབེན་ས་སྙན་བརྒྱུད་ཀྱི་ཕྱག་ལེན་ལྟར་བདེ་གསང་འཇིགས་གསུམ་དང་།
བཀའ་གདམས་ཐིག་ལེ་ བཅུ་དྲུག མགོན་ཆོས་ལྔ། ཆོས་ རྒྱལ་ ལྕགས་
མཁར་བཅས་འདོན་པའི་ཁར། གར་ཐིག་དབྱངས་གསུམ་དང་། ཆོས་
འཆད་ཉན། རྒྱུགས་བརྩི་བཞག་བཅས་མ་ཉམས་གོང་འཕེལ་དུ་ཡོད། རྟ་
མགྲིན་གྲྭ་ཚང་གིས་རྒྱལ་དབང་ལྔ་བ་ཆེན་པོ་གསུངས་པ་ནང་བཞིན་སྔོན་གྱི་
ཕྱག་ལེན་ཇི་ལྟ་བ་བཞིན་ཉམས་སུ་ལེན་བཞིན་ཡོད། དུས་འཁོར་གྲྭ་ཚང་
གིས། དུས་འཁོར་དང་། མངོན་བྱང་། ཀུན་རིག་གསུམ་གྱི་ཆོ་ག་རྡུལ་
ཚོན་གར་ཐིག་དབྱངས་གསུམ་དང་བཅས་པ། ད་དུང་རྩིས་ས་རིས་སྒྲ་སྙན་
ངག་སོགས་ལ་སྦྱངས་བརྩོན་བྱེད། སྨན་པ་གྲྭ་ཚང་གིས་སྨན་བླ་དང་། ཀྱི་
རྡོར། འཁོར་ཆེན། གནས་ཀྱི་ཆོ་ག ཐིག་རྡུལ་ཚོན་སོགས་དམ་པ་གོང་



，696，
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
མ་རྣམས་ཀྱི་ཕྱག་བཞེས་བཞིན་ཉམས་ལེན་བྱེད་པར་མ་ཟད། གསོ་རིག་སྨན་
གྱི་རྒྱུད་བཞིའི་སྟེང་ནས་འཆད་ཉན་བྱས་ཏེ་གསོ་རིག་གི་བསྟན་པ་སྤེལ་ཏེ།
སྐྱེ་འགྲོ་རྣམས་ནད་ཀྱི་ཚ་གདུང་ལས་སྐྱོབ་བཞིན་ཡོད།
ཆོས་ཐོག་གི་གོ་རིམ་ནི། ཟླ་ཆོས་བཞི་དང་། ཉིན་བཅོ་ལྔའི་ཆོས་
ཐོག་བཞི། ཆོ་འཕྲུལ་སྨོན་ལམ། གཉིས་པའི་ཚོགས་མཆོད། བཞི་བའི་
མཆོད་པ་དང་སྨྱུང་ཆེན། བདུན་པའི་རིགས་གྲྭ། བརྒྱད་པའི་སྒྲུབ་མཆོད།
བཅུ་བའི་ལྔ་མཆོད། བཅུ་གཅིག་པའི་བཟང་སྤྱོད་ཆེན་མོ། བོད་ལོའི་
མགོན་པོ་གཏོར་སྒྲུབ། ཆོས་རྒྱལ་ལྕགས་མཁར། རྟ་མགྲིན་ཡང་གསང་གི་
གཏོར་ཟློག་སོགས་ཕྱག་ལེན་ངོས་གཙང་དུ་ཡོད། །
ཐོས་བསམ་གླིང་གི་དགེ་བསྐོས་གསར་བཞག་བྱས་ཏེ་འཆད་ཉན་ལ་
དམ་འཛིན་བྱེད་བཞིན་པར་མ་ཟད། ལྔ་བའི་རྒྱུགས་ཆེན་དང་། དགུ་
བའི་འཛིན་གྲྭ་གཏུག ཕར་ཕྱིན་སྟོན་མོ། བཀའ་བཞིའི་དམ་བཅའ་
སོགས་ཡོད་ལ། མདོ་ཕྱོགས་ཀྱི་རྩོད་རྒྱུགས་མཐར་ཕྱིན་པ་ན་སྔགས་ གྲྭར་
ཕེབས་ཏེ་མདོ་སྔགས་ཟུང་འབྲེལ་གྱི་དམ་བཅའ་འཇོག་པ་ སོགས་བསྟན་པ་
འཛིན་སྐྱོང་སྤེལ་བའི་རྣམ་དཀར་ཆོས་ཀྱི་བྱ་བས་དུས་འདའ་བཞིན་ཡོད།
གྲྭ་ཚང་གི་རིམ་པ་ནི། རྒྱུད་པ་གྲྭ་ཚང་། དུས་འཁོར་གྲྭ་ཚང་།
སྨན་པ་གྲྭ་ཚང་དང་གསུམ་ཡོད། དེ་དག་གི་ཆོས་སྤྱོད་དང་ཆོས་ཐོག་གི་རིམ་
པ་ནི་གོང་དུ་ཞུས་ཟིན་ལྟར་ཡིན། །
འཛུགས་སྐྲུན་གྱི་རིམ་པ་ནི། སྤྱིར་དགོན་པ་འདིའི་འཛུགས་སྐྲུན་གྱི་
རྒྱ་ཁྱོན་གྱིས་ས་མུའུ་བཞི་བཅུ་ཞེ་བཞི་ཟིན་ཡོད་པ་དེའི་སྟེང་དུ་གྱོན་ཉིས་བརྒྱ་
དང་ཉི་ཤུ་ཅན་གྱི་ཚོགས་ཆེན་འདུ་ཁང་གཅིག རྒྱུན་ང་གཅིག་ཅན་གྱི་འདུ་



ཐུན་ཏེ་གཙང་དགོན་དོན་གྲུབ་རབ་བརྟན་གླིང་།
， 697，
ཁང་ཆུང་བ་གཅིག གྱན་བཅུ་བདུན་ཅན་གྱི་མགོན་ཁང་གཅིག གྱིན་སོ་
ལྔ་ཅན་གྱི་དུས་འཁོར་འདུ་ཁང་གཅིག སྤྱན་བཅུ་གསུམ་ཅན་གྱི་དུས་འཁོར་
ཆོས་གྲྭ་ལ་ཅིག སྤྱན་དགུ་ཅན་གྱི་དུས་འཁོར་ལྷ་ཁང་གཅིག ནང་ཆེན་ཆེ་
ཆུང་བཅུ་དྲུག་བསྡོམས་པས་རྒྱུན་ཉིས་སྟོང་དྲུག་བརྒྱ་རེ་བརྒྱད་ཡོད་པ་དང་།
གྲྭ་ཤག་བརྒྱ་དང་ལྔ་བཅུ། སྤྱན་ཉིས་བརྒྱ་དང་གོ་གསུམ་ཅན་གྱི་མ་ཎི་ཁང་།
པར་ཁང་གཅིག་བཅས་ཡོད་དོ། །
བླ་གྲྭའི་མི་གྲངས་ནི། ང་བརྒྱད་ཡར་སྔོན་དུ་བླ་སྤྲུལ་ཆེ་ཆུང་ཉེར་ལྔ་
ཙམ་ཡོད་ལ། གྲྭ་བཙུན་བསྡོམས་པས་ལྔ་བརྒྱ་དང་གྱ་གསུམ་ཡོད། དཔལ་
འབྱོར་གྱི་ཡོངས་ཁུངས་སྐོར་ལ; པར་ཁང་གཅིག་དང་། རྟ་བརྒྱ་ལྷག
ནོར་གནག་སུམ་བརྒྱ་དྲུག་ཅུ། ལུག་ཚིག་སྟོང་ལྷག་དང་། རྩྭ་ས་མུའུ་བཞི་
ཁྲི་བརྒྱད་སྟོང་བཅས་ཡོད་ལ། ཆོས་ལུགས་བཅོས་བསྒྱུར་སྐབས་དགོན་པའི་
འཛུགས་སྐྲུན་དང་བཅས་པ་མེད་པར་བཟོས།
ཏང་གི་མི་རིགས་སྲིད་ཇུས་དང་ཆོས་ལུགས་དད་མོས་རང་དབང་གི་
སྲིད་ཇུས་དངོས་སུ་ལག་ལེན་དུ་བསྟར་བའི་ཟླ་མེད་ཉི་འོད་འཕྲོས་པའི་དྲོད་
སྐྱིད་འོག ལྕགས་བྱ་སྟེ་སྤྱི་ལོ1981ལོའི་ཟླ་ལྔ་བར་རིམ་པ་གོང་མས་དངོས་
སུ་ཆོག་མཆན་བཀོད་དེ་ས་ག་ཟླ་བའི་ཚེས་བཅོ་ལྔའི་ཉིན་ཆོས་སྒོ་ཕྱེས། ཉིན་
དེར་ཐུན་ཏེ་རྫོང་དང་
། ཧུ་ནན་རྫོང་། ཨ་རིག་མགོ་ལོག་སོགས་ཁུལ་
གསུམ་དང་རྫོང་བཞིའི་མི་སྣ་དགོན་པར་ཕེབས་ནས་བཀྲ་ཤིས་རྟེན་འབྲེལ་ཞུས།
དེ་ནས་རིམ་པ་གོང་མའི་རོགས་སྐྱོར་འོག་དགོན་པའི་དམངས་གཙོ་དོ་དམ་ཨུ་
ཡོན་ལྷན་ཚོགས་དངོས་སུ་བཙུགས་པ་དང་། སྐབས་དེར་གཙང་པཎྜི་ཏས་
ཀྲུའུ་རིན་གྱི་འགན་བཞེས། བརྩི་བཞག་ཆོས་འཕེལ་དང་། ཨ་ལགས་རི་



· 698：
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས༽
ཤེས། ད་རྡོ་བསོད་ནམས་སོགས་ཀྱིས་ཀྲུའུ་རིན་གཞོན་པའི་འགན་བཞེས།
དེ་ལྟར་ཨུ་ཡོན་བརྒྱད་བསྐོ་བཞག་བྱས་ཏེ་དགོན་པ་སླར་གསོའི་ལས་དོན་མཐའ་
དག་ཁོང་ཚོས་གཙོ་གཉེར་བྱས། སྤྱི་ལོ1983ལོར་ཧུ་ནན་ཨ་རིག་གིས་འདུ་
ཁོང་ཆེན་མོ་བཞེངས་འགོ་བརྩམས་ནས་རབ་བྱུང་བཅུ་བདུན་པའི་ས་འབྲུག་སྟེ་
སྤྱི་ལོ1988ལོར་ཡོངས་སུ་གྲུབ། སྔ་ཕྱིའི་འགྲོ་སྒོ་བསྡོམས་པས་སྒོར་ཁྲི་དྲུག་
བརྒྱ་སོང་བ་དང་། འདུ་ཁང་ཀ་རིང་བཅོ་བརྒྱད། སྟེང་ཁང་དང་བཅས་
པ་གྱན་བརྒྱ་དང་བརྒྱད་ཅུ་ལྷག་ཡོད་པ་དང་། ནང་དུ་སྐུ་གསུང་ཐུགས་རྟེན།
གྲལ་གདན་ཀ་ཐུམ་སོགས་ཡོད་པས་སྔོན་ཆད་ཀྱི་འདུ་ཁང་ལས་བརྗིད་ཆེ་ལ་
སྤུས་དག་པ་ཡིན། ལོ་དེའི་དགུ་བའི་ཉེར་གཉིས་ཉིན་འགྲུབ་སྟོན་རྒྱ་ཆེན་པོ་
བྱས། ཉིན་དེར་དགོན་གོང་འོག་གཉིས་ཏེ་གཙང་དགོན་དང་རྭ་རྒྱ་དགོན་
པའི་གྲྭ་པ་ཚང་མ་འདུ་ཁང་གསར་བའི་ནང་ཚོགས་ནས་ཆོས་གསུངས་ཤིང་རྟེན་
འབྲེལ་བསྒྲིགས། ད་དུང་རྟེན་འབྲེལ་ཞུ་བར་ཁུལ་གསུམ་དང་རྫོང་བཞིའི་
འགོ་ཁྲིད་ཚན་ཁག་ དང་། རྭ་ རྒྱ་ དགོན། བློ་ བྲང་ བཀྲ་ ཤིས་འཁྱིལ།
རོང་བོ་དགོན་ཆེན། ལ་ཁ་དགོན་སོགས་ཕེབས་ནས་རྟེན་འབྲེལ་ཞུས། སྤྱི་
ལོ1990ལོའི་བོད་ལོ་ཉི་ཤུ་དགུའི་དགུང་མོ་སྟབས་མ་ལེགས་པར་འདུ་ཁང་
ཆེན་མོ་ལ་མེ་སྐྱོན་ཤོར། མཚོ་ལྷོ་ཁུལ་ཨུ་དང་ཁུལ་མི་དམངས་སྲིད་གཞུང་གི་
ཐུགས་ཁུར་རྒྱབ་སྐྱོར་འོག་དེ་མ་ ཟག་ བསྐྱར་བཞེངས་འགོ་ཁྲིད་ཚན་ཆུང་
བཙུགས་ཤིང་། གཙང་པཎྜི་ཏ་དང་རི་ཤེས་མཁན་པོ་རྣམ་པ་གཉིས་ཀྱིས་སྔ་
གཞུག་ཏུ་གཙོ་འགན་བཞེས་ཏེ་ཐུན་ཏེ་རྫོང་གཙོས་འབྲེལ་ཡོད་ལས་ཁུངས་དང་།
སྦྱིན་བདག བླ་གྲྭ་རྣམས་ཀྱི་རྩོལ་བ་ལ་བརྟེན་ནས་ད་ལྟ་ཡོངས་སུ་ལེགས་
གྲུབ་བྱུང་ལ། ལྷ་ཁང་དང་འདུ་ཁང་གཞན་རྣམས་ཀྱང་ད་ལྟ་ཕལ་ཆེར་སྔར་



ཐུན་ཏེ་གསེར་ལག་དགོན་དགའ་ལྡན་ཕུན་ཚོགས་བསྟན་རྒྱས་གླིང༌། · 699.
བར་་་་་་་་་་་་
ལྟར་ལེགས་གྲུབ་བྱུང་ཡོད།
གསར་བཙུགས་ཀྱི་སྐོར་ལ། དེང་སྐབས་སློབ་ཆུང་ཞིག་བཙུགས་ཡོད་
ལ། དེའི་ནང་དགེ་རྒན་གཉིས་དང་། སློབ་མ་དྲུག་ཅུ་ལྷག་ཡོད། ད་
དུང་སྨན་ཁང་ཞིག་ཀྱང་བཙུགས་ཡོད་ཅིང་། དེའི་ནང་སྨན་པ་གསུམ་ཡོད།
སྔོན་གྱི་གྲྭ་ཚང་གསུམ་གྱི་སྟེང་མཚན་ཉིད་གྲྭ་ཚང་ཞིག་ཀྱང་གསར་དུ་བསྣན་
ཡོད། གྲྭ་ཚང་འདིའི་ནང་རིག་གནས་ཆུང་བ་ལྔ་དང་ཆེ་བ་ལྔ་གང་ནུས་ཀྱིས་
སློབ་སྦྱོང་བྱས་མཐར། རྗེས་སུ་གོང་མོས་ལྟར་རྒྱུད་པ་གྲྭ་ཚང་སོགས་ལ་
ཞུགས་ཆོག་པའི་ལམ་ལུགས་གཏན་ཁེལ་བྱས་ཡོད། དཔལ་འབྱོར་ཡོང་
ཁུངས་ཐད། སྨན་ཁང་གཅིག, རྩྭ་ས་མུའུ་ཆིག་སྟོང་ཉིས་བརྒྱ། ནོར་
གནག་བརྒྱ་དང་དགུ་བཅུ་གོ་བརྒྱད་བཅས་ཡོད་དོ། །
གསེར་ལག་དགོན་དགའ་ལྡན་ཕུན་ཚོགས་
བསྟན་རྒྱས་གླིང་།
གསེར་ལག་དགོན་དགའ་ལྡན་ཕུན་ཚོགས་བསྟན་རྒྱས་གླིང་ནི། ད་
ལྟའི་ཐུན་ཏེ་རྫོང་མགོ་མང་ཞང་གི་ལྷོ་ནུབ་ཕྱོགས་སུ་སྤྱི་ལེ་བཅུ་ཙམ་བགྲོད་པའི་
སར་གསེར་ཐང་ཞེས་པར་ཆགས་ཡོད་ལ། གྲུབ་མཐའ་དགེ་ལུགས་པ་ཡིན།
དགོན་པ་འདི་ནི་སྤྱི་ལོ1695ལོར་རྒྱ་ལི་བྱམས་པ་དོན་ཡོད་ཀྱིས་བཏབ་པ་ཡིན་།
རྒྱ་ལི་ བྱམས་ པ་ དོན་ཡོད་ནི་སྤྱི་ལོ 1649ལོར་གཙང་ ཨ་ རིག་ ཏུ་འཁྲུངས།
གཞོན་དུས་ནས་དབུས་སུ་ཕེབས་ཏེ་སེ་ར་དགོན་བྱེས་པ་གྲྭ་ཚང་དུ་སློབ་གཉེར་
གནང་། མདོ་སྔགས་རིག་གནས་དང་བཅས་ པར་སྦྱངས་པ་དཔྱིས་ཕྱིན་
མཛད་པས་མཁས་པའི་གྲགས་པ་རྒྱས། ལྷག་པར་ཚད་མ་རྣམ་འགྲེལ་ལ་ཤིན་



་700་ མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས། -
ཏུ་མཁས་ཤིང་།། རྩོད་པ་ཆེ་ཆུང་གི་སྐབས་སུའང་ཁོང་གི་ལུང་རིགས་ཀྱི་རྩལ་
ཧ་ཅང་རྣོ་བས། ཕྱིས་སུ་ཚང་མས་ཁོང་ལ“སྟག་ཕྲུག”ཅེས་འབོད། སྤྱི་ལོ་
1693ལོར་པཎ་ཆེན་ ཐམས་ ཅད་མཁྱེན་པ་བློ་བཟང་ཡེ་ཤེས་ཀྱིས་ཁོང་ལ་
བཀའ་བསྩལ་བ།. ཁྱོད་ཕྱིར་མདོ་སྨད་ཕྱོགས་སུ་ཕེབས་ནས། འཇམ་
མགོན་བླ་མའི་མདོ་སྔགས་ཟུང་འབྲེལ་གྱི་བསྟན་པ་རིན་པོ་ཆེ་འདི་ཉིད་འཛིན་
སོང་སྤེལ་གསུམ་བྱས་ན་བསྟན་པ་དང་སེམས་ཅན་ལ་ཕན་ཐོགས་རྒྱ་ཆེན་འབྱུང་
ནས་ལུང་གིས་བསྟན་པ་ལ་བརྟེན་ནས། ཕྱིར་མདོ་སྨད་དུ་ལོག་རྒྱུ་ཐུགས་
ཐག་བཅད། དེ་ནས་སེར་བྱེས་གྲྭ་ཚང་གི་གཙང་པ་བློ་བཟང་ཆོས་འཕེལ་
ཞེས་པའི་དགེ་བཤེས་ཤིག་དང་མཉམ་དུ་ཕྱིར་མདོ་སྨད་དུ་ལོག སྐབས་དེར་
རྒྱལ་བ་དགེ་འདུན་རྒྱ་མཚོའི་ཤངས་ཁྲག་ལས་བཞེངས་པའི་ཡང་གསང་གི་ཞལ་
ཐང་སོགས་རྟེན་བྱིན་ཅན་འགའ་ཞིག་ཀྱང་གདན་དྲངས། རྟེན་འདི་དག་ནི་
རྗེས་སུ་དགོན་པའི་ནང་རྟེན་གཙོ་བོ་རུ་གྱུར། ཁོང་རྣམ་གཉིས་རིམ་གྱིས་
སོག་པོ་དང༌ ཨ་ རིག་སོགས་ཡུལ་གྲུ་དུ་མར་ཕེབས་ནས་གྲྭ་རྒྱུན་དང་ མཆོད་
གཞིས་བཙལ། རྗེས་སུ་ཨ་རིག་གིས་མཆོད་གཞིས་བྱེད་རྒྱུར་ཁས་བླངས་པར་
བརྟེན། སྤྱི་ལོ1695ལོར་ད་ ལྟའི་དགོན་པ་འདི་ཉིད་ཐོག་མར་རྨ་ཆེན་
གངས་ཀྱི་གཡོན་ངོས་འཇོག་འཐིའི་ཧ་རི་དེའུ་དཀར་ཞེས་པའི་མདུན་དུ་བཏབ།
དེ་ལྟར་བཤད་སྒྲུབ་ཟུང་འབྲེལ་གྱི་དགོན་སྡེ་འདི་བཏབ་སྟེ་ཆོས་སྤྱོད་བཅུ་ཡི་
སྲོལ་བཟང་བཙུགས་ནས་ཅུང་མ་འགོར་བར་མགོ་ལོག་ཕྱོགས་ནས་འོང་བའི་
རྐུན་ཇག་གི་གནོད་འཚེའི་འོག་ཧང་ངེ་རི་རྒན་གྱི་འདབས་སུ་དགོན་གནས་སྤོར་
དགོས་བྱུང་། ཧང་ངེ་རེ་རྒན་དུ་གནས་སྤོར་བ་ནས་བཟུང་སྔར་མུས་བཞིན་
སྒྲུབ་པའི་དམ་ཆོས་ཀྱི་སྲོལ་བཟང་ལེགས་པར་བཙུགས་ཏེ་ཆོས་དང་ཟང་ཟིང་གི་



ཐུན་ཏེ་གསེར་ལན་དགོན་དགའ་ལྡན་ཕུན་ཚོགས་བསྟན་རྒྱུས་གླིང༌།
，701 •
སྒོ་ནས་དགོན་འདི་ལེགས་པར་བསྐྱངས་པ་དང་། མཐར་དགུང་གྲངས་གྱ་
གཉིས་པ་སྟེ་སྤྱི་ལོ1731ལོར་གཟུགས་སྐུའི་བཀོད་པ་ཆོས་དབྱིངས་སུ་བསྡུས་
པའི་ཚུལ་བསྟན་ཏོ། །
སྐུ་ཕྲེང་གཉིས་པ་བློ་བཟང་བསྟན་དར ( སྤྱི་ལོ1732-1794)ནི་
གཙང་ཨ་རིག་ཏུ་འཁྲུངས། དགུང་ལོ་ལྔའི་སྟེང་གདན་སར་བཀོད། སྐུ་
ཕྲེང་འདི་པའི་རིང་ལའང་རྭ་ངན་གྱིས་གཙེས་པས་དགོན་ས་ཧང་ངེ་རི་རྒན་
ནས་འཇང་ཆུང་ལ་ཁ་དཀར་ལྡིང་དུ་གནས་སྤོས། དེ་ནས་ཡང་གཅན་གཟན་
དང་རྐུན་ཇག་གིས་རྒྱུན་དུ་གནོད་པར་བརྟེན། རྒྱ་ལི་སྐུ་ཕྲེང་གཉིས་པ་འདི་
པས་མཐུ་བསྒྲུབས་ཏེ་གདུག་ཅན་རྣམས་ལ་མཐུ་བཏང་བས་རྟགས་མཚན་ཀྱང་
མངོན་དུ་གྱུར། ཁོང་གི་དགོངས་པར་དགོན་འདི་ནི་པཎ་ཆེན་ཐམས་ཅད་
མཁྱེན་པའི་བཀའ་བཞིན་བཏབ་པ་ཞིག་ཡིན་པས། དགོན་འདིའི་ཆོས་སྲིད་
ཀྱི་བྱ་བ་ཐམས་ཅད་གོང་ནས་གོང་དུ་འཕེལ་བར་གོང་ས་ཐམས་ཅད་མཁྱེན་པ་
ལ་ཞུ་བ་ཞིག་བྱེད་དགོས་དགོངས་ནས་དབུས་སུ་ཆས། དེ་ནས་པཎ་ཆེན་བློ་
བཟང་དཔལ་ལྡན་ཡེ་ཤེས་ཀྱི་གསེར་ཞལ་ལ་མཇལ་ཐུབ་པའི་སྐལ་བ་བྱུང་བ་
དང་། ཁོང་གིས་གནས་ཚུལ་རྣམས་གོང་ས་ཐམས་ཅད་མཁྱེན་པ་ལ་ཞིབ་ཏུ་
ཞུས་པ་ན། གོང་ས་ཐམས་ཅད་མཁྱེན་པས“གསེར་གྱི་ཐང་འཁོར་ལོ་རྩིབས་
བརྒྱད་འདྲ་བའི་ཡན་ལག ལུང་གསུམ་ཆུ་གསུམ་འདྲེས་ཤིང་ཆོས་སྐྱོང་གཙོ་
འཁོར་གྱི་བླ་རི་དངོས་སུ་མངོན་པའི་ས། བཀྲ་ཤིས་ཀྱི་ཡོན་ཏན་དུ་མས་
བརྒྱན་པའི་གནས་སུ་སྦྱར་ན་བཟང”ཞེས་གསུངས་པར་མ་ཟད། ད་དུང
“དགའ་ལྡན་ཕུན་ཚོགས་བསྟན་རྒྱས་གླིང”ཞེས་དགོན་པའི་མཚན་ཡང་གནང་
བ་དང་། བཤད་སྒྲུབ་ཆོས་སྤྱོད་ཀྱི་རིམ་པ་བཅའ་ཡིག་འདི་བཞེས་གྱིས་ཞེས་



·702·
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
དགོན་པ་འདིར་བཅའ་ཡིག་ཅིག་དང་། ཐུབ་སྐུ་བྱིན་ཅན་གཅིག ། པཎ་
ཆེན་བློ་བཟང་ཆོས་རྒྱན་གྱི་བསྙེན་ཐང་ཆོས་རྒྱལ་ཕྱི་སྒྲུབ་ཕོ་བརྒྱད་མོ་བརྒྱུད་
ཀྱིས་བསྐོར་བ། བེག་ཙེ་སྐུ་བྱིན་ཅན་སོགས་གནང་སྟེ། ཆོས་སྐྱོང་གཙོ་བོ་
བེག་རྩེ་ལྕམ་སྲིང་ལ་གྱིས་ཤིག་ཅེས་གསུངས་ནས་ཕྱིར་མདོ་སྨད་རང་དགོན་དུ་
མངགས། དེ་ནས་ཕྱིར་རང་དགོན་དུ་ཕེབས་ཏེ་དགོན་ས་འཚོལ་ སྐབས་
འཇང་ཆུང་གསེར་ཐང་གི་ཡན་ལག་གསེར་ལག་ནི་གོང་ས་པཎ་ཆེན་བློ་བཟང་
དཔལ་ལྡན་གྱི་ལུང་བསྟན་དང་མཐུན་འདུག་པ་གཟིགས་ནས་ཐུགས་རབ་ཏུ་
དགྱེས་ཏེ་སྤྱི་ལོ1777ལོར་བཀྲ་ཤིས་པའི་རྟེན་འབྲེལ་དུ་མ་དང་བཅས་དགོན་
པ་གསེར་ལག་ཏུ་གནས་སྤར། སྐབས་དེར་དགོན་འདིར་བླ་གྲྭ་ཉིས་བརྒྱ་ལྷག་
བཞུགས། རྒྱུ་ ལི་ སྐུ་ ཕྲེང་ གཉིས་ པ་ བློ་ བཟང་ བསྟན་ དེར་ ཚང་ དང་།
གཙང་སྐུ་ ཕྲེང་གཉིས་པ། སོག་པོ་ཚང་། སྟོང་ སྐོར་ཚང་ བཅས་ ཀྱིས་
གཙོས་གྲྭ་རིགས་ཉིས་བརྒྱ་ཙམ་གྱི་འབད་བརྩོན་ལ་བརྟེན་ནས། སྔར་གྱི་འདུ་
ཁང་གི་ཤིང་ཆའི་རྨང་གཞིའི་ཐོག་ཤིང་ཆ་གསར་བ་མང་པོ་བསྣན་ཏེ་འདུ་ཁང་
རྒྱུ་བསྐྱེད་པ་དང་། རུང་ཁང་ལས་པ། བྱམས་ཁང་དང་གཙང་ཁང་
བཞེངས་པ། སྐུ་གསུང་ཐུགས་རྟེན་རྣམས་སྔར་ཡོད་གཞིར་བཞག་ སྟེང་
གསར་བཞེངས་སོགས་བྱས་པས། གཙུག་ལག་ཁང་ནང་རྟེན་ཆོས་གསུམ་
ཉེར་མཁོའི་ཡོ་བྱད་ དང་ བཅས་ པ་ མ་ ཚང་ བ་ མེད་ པར་ལེགས་གྲུབ་བྱུང་།
ཆོས་འཆད་ཉན་དང་ཐོས་བསམ་སྒོམ་སྒྲུབ་ཀྱི་བྱ་བ་རྣམས་སྔར་བཞིན་གོང་དུ་
སྤེལ་བ་དང་། གཞི་གསུམ་གྱི་ཕྱག་ལེན་སོགས་གོང་ས་ཐམས་ཅད་མཁྱེན་པ་
པཎ་ཆེན་བློ་བཟང་དཔལ་ལྡན་ཡེ་ཤེས་དཔལ་བཟང་པོའི་བཅའ་ཡིག་ལས་
གསུངས་པ་ཇི་ལྟ་བ་བཞིན་བཙུགས་སོ། །



ཐུན་ཏེ་གསེར་ལག་དགོན་དགའ་ལྡན་ཕུན་ཚོགས་བསྟན་རྒྱས་གླིང་།
. 703.
སྐུ་ཕྲེང་གསུམ་པ་དགེ་འདུན་ཡར་འཕེལ(སྤྱི་ལོ1795-ཡ-1807) ནི།
རེབ་གོང་གསེར་མོ་ལྗོངས་ནས་འཁྲུངས། འདི་པ་གཞོན་དུས་ནས་སྐུ་འདས་
པས་ཆོས་སྲིད་ཀྱི་མཛད་རྗེས་སྐོར་གླེང་རྒྱུ་མ་བྱུང་།
སྐུ་ཕྲེང་བཞི་བ་བློ་བཟང་ཡེ་ཤེས་ཐུབ་བསྟན་དར་རྒྱས་(1809-
1879)མཆོག་ནི། རྒྱ་བཟའི་ཁྲི་བ་རིན་པོ་ཆེ་དགེ་འདུན་ཕུན་ཚོགས( སྤྱི་ལོ
1783-1843)ཀྱི་ཚ་བོར་འཁྲུངས། གཞོན་དུས་ནས་རྭ་རྒྱུར་གདན་
སར་བཀོད་དེ་ཁྲི་རིན་པོ་ཆེའི་གཞིས་ཀར་གཏན་འཇགས་བྱས། རྒྱུ་བཟའི་ཁྲི་
རིན་པོ་ཆེ་རང་གི་ཚ་བོའི་གདན་ས་གསེར་ལག་དགོན་དུ་ཕེབས་ནས་ཆོས་སྲིད་
གཉིས་ཀའི་སྒོ་ནས་དགོན་པར་བདག་སྐྱོང་བཟང་པོ་བྱས། དུས་འདི་ནས་
བཟུང་རྒྱ་བཟའ་ཁྲི་རིན་པོ་ཆེའི་སྐུ་ཕྲེང་རིམ་བྱོན་གྱིས་གསེར་ལག་དགོན་པར་
བདག་སྐྱོང་གནང་། རྒྱ་ལི་སྐུ་ཕྲེང་ལྔ་ བ་རྭ་རྒྱ་དགོན་ནས་རྒྱུན་བཞུགས་
གནང་སྐད། གང་དེའི་མཚན་དང་འཁྲུངས་ཡུལ་མཛད་རྗེས་སོགས་གསལ་
བོ་མ་རྙེད་པས་འདིར་མ་བཀོད་དོ། ། སྤྱི་ལོ1923ལོའི་ལོ་སྟོད་ལ་མཱ་པུ་ཧྥང་
གིས་མི་མངགས་ནས་གསེར་ལག་དགོན་པའི་མཐའ་སྐོར་གྱི་འབྲོག་སྡེ་རྣམས་སུ་
བཙན་ཤེད་ཀྱིས་དཔྱ་ཁྲལ་སྣ་ཚོགས་བསྡུས་པར་མ་ཟད། གསེར་ལག་དགོན་
ནི་དཔྱ་ཁྲལ་བསྡུ་སའི་ལྟེ་གནས་ས་ཚིགས་སུ་བཏབ་པར་གྲྭ་པ་ཚང་མས་ངོ་རྒོལ་
བྱས། ལོ་དེའི་དབྱར་ཁར་མ་པུ་རླུང་གིས་སྐྱ་དམག་ཆིག་སྟོང་ལྷག་མངགས་
ནས་གསེར་ལག་དགོན་པར་དྲག་གནོན་བྱས་ཤིང་། དགོན་པའི་གཉེར་བ་ཨ་
ཁུ་བློ་བཟང་སོགས་མི་ཉེར་གསུམ་དམར་གསོད་བཏང་བ་དང་། མི་ལྔ་ལ་
རྨས་སྐྱོན་ལྕི་མོ་ཕོག སྐུ་གསུང་ཐུགས་རྟེན་དང་འདུ་ཁང་ཐམས་ཅད་མེར་
བསྲེགས། གྲྭ་པ་མང་པོ་ཞིག་ཡུལ་བྱོལ་དུ་བྲོས། ལོ་རབས་སུམ་ཅུ་བའི་



. 704，
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ནང་རྒྱ་བཟའི་གྲུབ་རྒན་ཚང་དང་། ཨ་རིག་ཚང་། ཨོའུ་ཀྱུ་ཚང་། ཞྭ་
ནག་ཚང་བཅས་ཀྱི་བཀའ་དྲིན་ལ་བརྟེན་ནས་དགོན་པ་སླར་གསོ་བྱེད་ཐུབ་པ་
བྱུང༌། ང་བརྒྱད་ཡར་སྔོན་དུ་དགོན་འདིར་གྲྭ་པ་ལྔ་བརྒྱ་བརྒྱད་ཅུ་ལྷག་དང་
བླ་མ་ཆེ་ཆུང་བཅོ་ལྔ་བཞུགས་ཤིང་། འཛུགས་སྐྲུན་གྱི་སྐོར་ལ། སྤྱན་ཉིས་
བརྒྱ་དང་ཉེར་བཞི་ཅན་གྱི་ཚོགས་ཆེན་འདུ་ཁང་གཅིག གྱོན་ལྔ་བཅུ་ང་དྲུག་
ཅན་གྱི་འདུ་ཁང་ཆུང་བ་བ་གཅིག གྱོན་བཅུ་གཉིས་ཅན་གྱི་མགོན་ཁང་གཅིག
གྱན་ཉེར་བཞི་ཅན་གྱི་བྱམས་ཁང་གཅིག གྱན་བཅུ་ཐམ་པ་ཅན་གྱི་པར་ཁང་
གཅིག ནང་ཆེན་བཅུ་དྲུག་གྲྭ་ཤག་བརྒྱ་དང་སུམ་ཅུ་ཡོད། གྲྭ་ཚང་གི་
སྐོར་ལ། ཐོས་བསམ་གླིང་དང་། རྒྱུད་པ་གྲྭ་ཚང་། དུས་འཁོར་གྲྭ་ཚང་
སྨན་པ་གྲྭ་ཚང་ བཅས་ བཞི་ཡོད། དཔལ་འབྱོར་གྱི་ཡོང་ཁུངས་སྐོར་ལ།
རྩྭ་ས་མུའུ་སུམ་ཁྲི་ལྔ་སྟོང་དང་། ནགས་ཚལ་མུའུ་བརྒྱ་དང་ལྔ་བཅུ། ནོར་
ལུག་ཉིས་ཁྲི་ལྷག་བཅས་ཡོད། སྤྱི་ལོ1958ལོར་དགོན་འདིའི་སྒོ་བརྒྱབ་པ་
དང་། སྤྱི་ལོ1962ལོའི་ཟླ་ བཅུ་ གཉིས་པའི་ནང་ཁུལ་ཨུས་ཆོག་མཆན་
བཀོད་དེ་སླར་ཡང་ཆོས་སྒོ་ཕྱེས་པ་ཡིན་མོད། འོན་ཀྱང་ཅུང་མ་འགོར་བར་
རིག་གསར་གྱི་དུས་དང་འཕྲད་པས་ཐམས་ཅད་མེད་པར་བཟོས།
ཏང་གི་མི་རིགས་སྲིད་ཇུས་དང་ཆོས་ལུགས་སྲིད་ཇུས་དངོས་སུ་གཏན་
འབེབས་ལག་བསྟར་བྱས་པ་དང་བསྟུན། སྤྱི་ལོ1981ལོའི་ཟླ་ལྔ་བའི་ཚེས་
ཉེར་བ།ཉིས་ཉིན་རིམ་པ་གོང་མས་དངོས་སུ་ཆོག་མཆན་གནང་ཞིང་། ལོ་
དེར་ཆོས་སྒོ་ཕྱེས་པར་མ་ཟད། ད་དུང་དགོན་པའི་དམངས་པ།ཙོ་དོ་དམ་ཨུ་
ཡོན་ལྷན་ཚོགས་བཙུགས། སྐབས་དེར་དད་ལྡན་མང་ཚོགས་རྣམས་ཀྱིས་མ་
བསྐུལ་དང་བླངས་སྒོས་ཤིང་ཆ་སོགས་ཉེར་མཁོའི་ཡོ་བྱད་ཕུལ་བའི་རྨང་གཞིའི་



ཐུན་ཏེ་གསེར་ལག་དགོན་དགའ་ལྡན་ཕུན་ཚོགས་བསྟན་རྒྱས་གླིང༌། ་705 •
ཐོག དང་ཐོག་འདུ་ཁང་ཆུང་ཆུང་ཞིག་བཞེངས། ལོ་དེར་སྔོན་གྱི་གྲྭ་པ་
རྒན་པ་བཞི་བཅུ་བཞུགས། ལོ་དེའི་ཟླ་དྲུག་པའི་ཚེས་བཞི་ནས་སྔོན་སྲོལ་
ལྟར་གྱི་རྒྱུན་ཚོགས་བཙུགས། སྔོན་སེ་ར་ནས་གདན་དྲངས་པའི་རྟ་མགྲིན་
ཡང་གསང་གི་སྐུ་བྱིན་ཅན་དེ་ཡང་སླར་གདན་འདྲེན་ཞུ་རྒྱུ་ཡོད་པ་བྱུང་། སྤྱི་
ལོ1982ལོར་དོ་དམ་ཨུ་ཡོན་ལྷན་ཚོགས་བསྐྱར་འདེམ་བྱས། སྨད་སོག་སྤྲུལ་
པའི་སྐུ་འཇམ་དབྱངས་ལེགས་བཤད་རྒྱ་མཚོས་ ཀྲུའུ་རིན་དང་པོའི་འགན་
བཞེས། རྫོང་སྔོན་ཐོགས་མེད་ཀྱིས་ཀྲུའུ་རིན་ གཞོན་ པའི་འགན་བཞེས།
སྤྱི་ལོ1983ལོར་གཙང་ཁང་བཞེངས་རྒྱུའི་འགོ་བརྩམས། སྤྱི་ལོ1984ལོར་
དགེ་བའི་བཤེས་གཉེན་ཆེན་པོ་ལྕང་སྐྱ་སྤྲུལ་པའི་སྐུ་འཇམ་དབྱངས་ཤེས་རབ་
དར་རྒྱས་ཀྱིས་བླ་བྲང་བཀྲ་ཤིས་འཁྱིལ་གྱི་ཕྱག་ལེན་ལྟར་བཞི་གསུམ་གྱི་ཆོ་ག་ཆ་
ཚང་བར་ བཙུགས། ལྕང་སྐྱ་སྤྲུལ་པའི་སྐུ་འདི་ ཉིད་དང༌། སྨད་ སོབ་
འཇམ་དབྱངས་ལེགས་བཤད་རྒྱུ་མཚོ་གཉིས་ཀྱིས་འདུ་ཁང་ཆེན་མོར་སྐྱ་ཐིག་
བརྒྱབ། རྫོང་སྔོན་ཐོགས་མེད་དང་ཕུན་ཚོགས་གཉིས་ཁམས་སྡེ་དགེར་ཕྱིན་
ཏེ། བཀའ་འགྱུར་དང་། བསྟན་འགྱུར། གསུང་འབུམ་འགའ་ཤས།
མཆོད་ཆ་དུ་མ་གདན་དྲངས། དེ་ནི་དགོན་པ་འདིར་མཚོན་ན་བསྟན་པ་
ཡང་དར་སྐབས་ཀྱི་སྐུ་གསུང་ཐུགས་རྟེན་གྱི་ཐོག་མ་ཡིན། སྐབས་དེར་སྡེ་
དགེ་དགོན་ཆེན་ལྷུན་གྲུབ་སྟེང་གི་བླ་མ་འཆི་མེད་སྤྲུལ་སྐུ་རིན་པོ་ཆེ་ནས་པར་
ཁང་ཆེན་མོ་སོགས་ཀྱི་ནང་རྟེན་བཞེངས་རྒྱུའི་ཆེད་ དུ་ ལྷོ་ཁ་ཕྱོགས་ཀྱི་རྟེན་
འགངས་ཆེན་མཐའ་དག་ཕྱོགས་བསྒྲིགས་བྱས་པའི་རྟེན་སྣ་བྱིན་ཅན་རྟགས་
ཐེམ་ཅན་བསྩལ་བ་ཡང་གདན་དྲངས། ད་ལྟ་རྟ་མགྲིན་ཡང་གསང་གི་སྐུའི་
གཟུངས་བཞུག་ཏུ་གསོལ་ཡོད། ལོ་དེར་རྟ་མགྲིན་ལྷ་ཁང་ཡང་ལེགས་གྲུབ་



. 706.
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
-
-
སྤྱི་ལོ1985ལོར་རྒྱ་ལི་སྐུ་ཕྲེང་དྲུག་པ་བློ་བཟང་འཕྲིན་ལས་བཤད་སྒྲུབ་
བསྟན་དར་བ་ཁོང་གདན་སར་འབྱོར། ཁོང་གི་སྐུ་ཕྲེང་རིམ་བྱོན་ནི་དགོན་
འདིའི་བདག་པོ་ཡིན་པས། ཁོང་དང་བུ་སློབ་ཞལ་ལྷན་དུ་འཛོམས་པར་རྟེན་
འབྲེལ་གྱི་དགའ་སྟོན་རྒྱ་ཆེན་བྱས། ལོ་དེར་དགེ་བའི་བཤེས་གཉེན་ཆེན་པོ་
ལྕང་སྐྱ་རིན་པོ་ཆེ་འཇམ་དབྱངས་ཤེས་རབ་དར་རྒྱས་ཚང་དང་། སྨད་སོག་
སྤྲུལ་བའི་སྐུ་འཇམ་དབྱངས་ལེགས་བཤད་རྒྱ་མཚོ་གཉིས་ཀྱི་ཐུགས་བསྐྱེད་ཀྱི་
མཐུ་དང་། འདིར་བཞུགས་དགེ་འདུན་པ་ཡོངས་ཀྱི་སྟོབས་ཤུགས་ལ་བརྟེན་
ནས་འདུ་ཁང་ཆེན་མོ་གསར་བཞེངས་བྱེད་རྒྱུའི་མགོ་བརྩམས་པ་དང་། བླ་
གྲྭ་ཡོངས་ཀྱིས་སེམས་ཤུགས་གཅིག་སྒྲིལ་གྱིས་འབད་པ་ལྷོད་མེད་བྱས། དབུ་
མཛད་བློ་ བཟང་ ཕུན་ ཚོགས་ ཀྱིས་ པར་བརྐོ་ རྒྱུའི་དབུ་བརྩམས། སྤྱི་ལོ་
1987ལོར་རྫོང་སྔོན་ཐོགས་མེད་དང་ཕུན་ཚོགས་གཉིས་པེ་ཅིན་དུ་ཕྱིན་ནས་
གོང་ས་ པཎ་ ཆེན་ ཐམས་ ཅད་ མཁྱེན་ པ་ མཆོག་ ལ་ འཚམས་ ཞུ་ ཞུས་ ཤིང་།
སྐབས་དེར་འདུ་ཁང་རྒྱ་ཕིབས་ཀྱང་བཀོད་སྒྲིག་བྱས། རིན་པོ་ཆེ་མཆོག་ནས་
ལུགས་གཉིས་བླང་དོར་དང་འབྲེལ་བའི་བཀའ་སློབ་མང་དུ་གནང་བ་དང་།
ཕྱིར་ལོག་ཁར་རྟེན་རྩ་ཆེན་མང་དུ་གནང་། ལོ་དེར་རྒྱ་ནག་རི་བོ་རྩེ་ལྔ་ནས་
མགོན་པོ་ཕྱག་དྲུག་པའི་སྐུ་བརྙན་ངོ་མཚར་ཅན་དེ་གདན་དྲངས། དགོན་
གོང་མ་དང་། ཤ་བྲང་ཚོ་དྲུག མགར་རྩེ། འབའ་ལུང་བ། རོང་བོ་
བློན་ཆོས་སོགས་ཀྱིས་ཞལ་འདེབས་མང་ཙམ་ཕུལ་བ་དང་། ཁོང་སྨད་སོག་
རིན་པོ་ཆེས་ཕྱག་རྫས་ཡོད་ཚད་ཕུལ་བའི་རྨང་གཞིའི་ཐོག སྤྱི་ལོ1990ལོར་
ཚོགས་ཆེན་འདུ་ཁང་ཕྱི་ནང་ཡོངས་རྫོགས་ལེགས་གྲུབ་བྱུང་།



ཐུན་ཏེ་ཤང་ཁྲི་དགོན་ཐུབ་བསྟན་བཤད་སྒྲུབ་དར་རྒྱས་ཆོས་འཁོར་གླིང༌། ་707 ་
སྐུའི་རྟེན་ལ་སངས་རྒྱས་བྱང་སེམས་ཀྱི་སྐུ་བརྙན། འབུར་བཟོ་དང་།
ལྡེབས་རིས། ཐང་ག་སོགས་གནའ་སྲོལ་ཇི་བཞིན་བཞེངས་ཡོད། གསུང་
གི་རྟེན་ལ། བཀའ་འགྱུར་དང་བསྟན་འགྱུར་ཆ་ཚང་བདུན། གཞན་
གསུང་འབུམ་འགའ་ཞིག་ སྟེ་བསྡོམས་ པས་ པོ་ཏི་ཆིག་ སྟོང་ ཆིག་ བརྒྱ་ ལྷག་
བཞུགས། ཐུགས་ཀྱི་རྟེན་ལ། དངུལ་གྱི་མཆོད་རྟེན་ཆེ་བ་ཟུང་གཅིག་ཡོད།
ཕྱིའི་འཛུགས་སྐྲུན་གྱི་སྐོར་ལ། སྤྱན་དོན་ལྔ་ཅན་གྱི་ཚོགས་ཆེན་འདུ་ཁང་
གཅིག སྤྱན་དགུ་ཅན་གྱི་འདུ་ཁང་ཆུང་བ་གཅིག གྱན་བཅུ་གཉིས་ཅན་
གྱི་མགོན་ཁང་གཅིག གྱོན་བཅུ་བཞི་ཡོད་པའི་མ་ཎི་ཁང་། ནང་ཆེན་
གཉིས། གྲྭ་ཤག་བརྒྱད་ཅུ་ལྷག་ཡོད། གྲྭ་ཚང་བཞི་སྟེ། སྔར་སྲོལ་ལྟར་
ཐོས་བསམ་གླིང་དང་། རྒྱུད་པ་གྲྭ་ཚང་། དུས་འཁོར་གྲྭ་ཚང་། སྨན་པ་
གྲྭ་ཚང་སོགས་བཙུགས་ཡོད། དཔལ་འབྱོར་གྱི་ཡོངས་ཁུངས་ལ། , སྨན་
ཁོང་དང་། པར་ཁང་། སློབ་གྲྭ། ཕྱུགས་ཟོག་ཆེ་ཆུང་ཉིས་བརྒྱ་ལྷག་
དང་སྡོང་ར་མུའུ་བཞི་བརྒྱ་དང་སུམ་ཅུ་ལྷག་ཡོད་དོ། །
ཤང་ཁྲི་དགོན་ཐུབ་བསྟན་བཤད་སྒྲུབ་དར་རྒྱས་
ཆོས་འཁོར་གླིང་།
ཤང་ཁྲི་དགོན་ཐུབ་བསྟན་བཤད་སྒྲུབ་དར་རྒྱས་ཆོས་འཁོར་གླིང་ནི།
ཐུན་ཏེ་རྫོང་འབའ་ཆུ་ཞང་ནས་ས་ལེ་བར་བཅུ་གཉིས་བགྲོད་པའི་སར་ཀ་ཆེ་
ཆུང་གཉིས་ཀྱི་ཆུ་བོ་མཉམ་འདྲེས་མཚམས་ཀྱི་ནུབ་ངོས་སུ་ཆགས་ཡོད་ཅིང་།
སྔོན་གྱི་ཚེ་ ས་དཔྱད་ པ་ ཞིག་གིས་དགོན་འདི་ ནི་ ཤང་ ཤང༌ ཏེའུ་ ཡིས་ ཡར་
བཏེགས་པའི་ཁྲི་ལྟ་བུའི་སྟེང་དུ་ཆགས་ཡོད་པར་བཤད་པས། རྗེས་སུ་དགོན་



708：
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
མིང་ལའང་ཤང་ཁྲི་དགོན་ཞེས་ཐོགས་ལ། གྲུབ་མཐའ་རྙིང་མ་ཡིན།
དགོན་འདི་ནི་སྤྱི་ལོ1950ལོར་མཁན་ཆེན་ཚེ་དབང་རིག་འཛིན་གྱིས་
གདན་དྲངས་པ་བཞིན་རྫོང་སྔོན་སྤྲུལ་བའི་སྐུ་འཇིགས་མེད་ཆོས་ཀྱི་གོ་ཆས་ཕྱག་
འདེབས་མཛད་པ་ཡིན། རྫོང་སྔོན་སྤྲུལ་བའི་སྐུ་འཇིགས་མེད་ཆོས་ཀྱི་གོ་ཆ་
ནི་སི་ཁྲོན་ཞིང་ཆེན་རྔ་བ་བོད་རིགས་རང་སྐྱོང་ཁུལ་དམར་ཐང་རྫོང་ཁོངས་ཝ་
ཤུལ་རྨེ་བ་ཞེས་པའི་འབྲོག་སྡེ་ཞིག་ཏུ་འཁྲུངས། གཞོན་དུས་ནས་སྡེ་དགེའི་
བླ་མ་པདྨ་ཐུགས་མཆོག་རྡོ་རྗེའི་ཡང་སྲིད་དུ་ངོས་འཛིན་མཛད། ཁམས་
རུའམ་རྫོགས་ཆེན་སོགས་སུ་ཕེབས་ནས་དབང་ལུང་རྗེས་གསུམ་གྱི་མན་ངག་
རྫོགས་པར་བླངས། དགུང་གྲངས་སུམ་ཅུའི་སྟེང་རྫོང་སེར་འཇམ་དབྱངས་
མཁྱེན་བརྩེ་དབང་པོ་དང་། རྫོགས་ཆེན་མཁན་པོ་ལྷ་ དགོངས། ཨ་ཁྲ་
གཏེར་སྟོན་རྣམས་ཀྱི་ལུང་བསྟན་དང་། མཁན་ཆེན་ཚེ་དབང་རིག་འཛིན་
གྱིས་གདན་ཞུ་ཞུས་པ་སོགས་རྒྱུ་རྐྱེན་དུ་མའི་དབང་གིས་ད་ལྟའི་ཤང་་ཁྲི་དགོན་
གྱི་གནས་འདིར་ཕེབས་ཏེ་དགོན་པ་འདི་ཕྱག་འདེབས་གནང་།
མཁན་ཆེན་ཚེ་དབང་རིག་འཛིན་མཆོག་ནི། རབ་བྱུང་བཅོ་ལྔ་བའི་
ནང་བཀྲ་ཤིས་རྨེ་ཡུལ་དུ་སྐུ་འཁྲུངས་ཤིང་། གཞོན་དུས་ནས་དད་པ་དང་
སྙིང་རྗེ་ཤེས་རབ་དང་ལྡན་པ་ཞིག་ཡིན་ལ། ཡོན་དགའ་རྡོ་རྗེ་འཆང་དང་།
རྫོགས་ཆེན་ཨ་བུ་ལྷ་དགོངས་སོགས་མཁས་གྲུབ་གཉིས་ལྡན་གྱི་བླ་མ་དུ་མ་སྤྱི་
བོའི་ཅོད་པན་དུ་བཀུར་ནས་ཐོས་བསམ་སྒོམ་སྒྲུབ་ཀྱི་བྱ་བ་མཐའ་དག་དཔྱིས་
ཕྱིན་པ་མཛད། རིན་ཆེན་གཙུག་ཏོར་ཅན་གྱི་རྣམ་སྤྲུལ་ཐུབ་བསྟན་ཆོས་ཀྱི་
རྡོ་རྗེས་རྫོགས་ཆེན་ཤྲཱི་སིང་ཧའི་དགོན་ནས་སྙིང་ཐིག་ཡ་བཞིའི་དབང་བསྐུར་གྱི་
སྐབས་སུ་ཐོབ་པ་དང་ལྡན་པའི་ས་གདན་ཁ་གང་ཞིག་གི་སྟེང་དུ་བཞུགས་སུ་



ཐུན་ཏེ་ཤང་ཁྲི་དགོན་ཐུབ་བསྟན་བཤད་སྒྲུབ་དར་རྒྱས་ཆོས་འཁོར་གླིང་།
· 709 •
བཅུག་ནས་ འཕགས་ པ་ ས ཡི་ སྙིང་ བོའི་ རྣམ་ སྤྲུལ་ དུ་ ལུང་ བསྟན་ གནང་།
ཁོང་གི་གསུང་རྩོམ་གྱི་སྐོར་ལ། དམ་པ་གསུམ་གྱི་རྣམ་བཤད་དང་། མ་
ཎིའི་རྣམ་བཤད་སོགས་བཞུགས། ཞལ་སློབ་ཀྱང་མཁན་པོ་རིན་པོ་ཆེ་ནོར་བུ་
བསྟན་འཛིན་སོགས་གྲུབ་མཐའ་རིས་མེད་ཀྱི་སྐྱེས་བུ་དམ་པ་མང་དུ་ཡོད།
མཁན་ཆུང་དཀོན་མཆོག་རིན་ཆེན་མཆོག་ནི། རབ་བྱུང་བཅོ་ལྔ་བའི་
ནང་རྔ་ཁོག་རྫིར་ཁ་ཞེས་པའི་ཡུལ་དུ་འཁྲུངས། གཞོན་ནུའི་དུས་ནས་ཐུགས་
རྒྱུད་འཇམ་ཞིང་དད་གུས་ལྡན་པ། ངེས་འབྱུང་དང་བརྩོན་འགྲུས་སོགས་
དམ་པའི་རྟགས་མཚན་མངོན་དུ་གྱུར་པ་ཞིག་ཡིན། དགུང་གྲངས་ལྔ་བ་ནས་
ཡི་གེ་འབྲི་ཀློག་སོགས་བསླབས། བླ་མ་ཚེ་དབང་རིག་འཛིན་གྱི་མདུན་ནས་
དགེ་ཚུལ་གྱི་སྡོམ་པ་བཞེས་པ་དང་། མཁན་པོ་ཨ་བུ་ལྷ་དགོངས་རིན་པོ་ཆེའི་
མདུན་ནས་བསྙེན་རྫོགས་ཀྱི་སྡོམ་པ་ལེགས་པར་མནོས་ཏེ་བསླབ་པ་མིག་འབྲས་
བཞིན་བསྲུངས། བླ་མ་རིན་པོ་ཆེ་ཚེ་དབང་རིག་འཛིན་དང་། མཁན་པོ་
ནོར་བུ་བསྟན་འཛིན། མཁན་པོ་ཡེ་ཤེས་དར་རྒྱས། རྫོགས་སྤྲུལ་ཐུབ་
བསྟན་ཆོས་རྡོར། མདོ་སྤྲུལ་ཁམས་གསུམ་ཟིལ་བ།ནོན་དགྱེས་པ་རྡོ་རྗེ། རྡོ་
གྲུབ་ཆེན་སྤྲུལ་སྐུ་རིག་འཛིན་བསྟན་པའི་རྒྱལ་མཚན། ཡར་ལུང་བསྟན་པའི་
ཉི་མ། སྤྲུལ་སྐུ་ཐུབ་པ། ཁམས་སྤྲུལ་བདེ་ཆེན་རྡོ་རྗེ། འབྲུག་པ་སྐུ་ཆེན།
རྫོགས་ཆེན་མཁན་པོ་འཆི་མེད། རྫོགས་ཆེན་ཨ་བུ་ལྷ་དགོངས། རྫོགས་
ཆེན་ངག་དབང་ནོར་བུ། པཱ་ཐར་མཁན་པོ་ཐུབ་དགའ། མི་རས་པདྨ་
བདེ་ཆེན་ བཟང་ པོའི་ ཡང་ སྤྲུལ་ ཨ་ འཛོམས་འབྲུག་ གི་ སྲས་ ཨ་ འཇུར།
འཇིགས་བྲལ་བྱང་ཆུབ་རྡོ་རྗེ། མཁན་རིན་པོ་ཆེ་མགོན་པོ། མཁན་རིན་
པོ་ཆེ་འཇིགས་མེད་ཕུན་ཚོགས་འབྱུང་གནས་སོགས་ཚད་ལྡན་གྱི་སྐྱེས་བུ་དམ་པ་



： 710 མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས། །
དུ་མའི་མདུན་ནས་མདོ་སྔགས་ཀྱི་དབང་ལུང་ཁྲིད་གསུམ་མན་ངག་རྫོགས་པར་
གསན། གྲྭ་ས་ཆེན་པོ་ཁམས་” དཔལ་རྫོགས་གསུམ་སོགས་སུ་ཕེབས་ནས་
མདོ་སྔགས་ཀྱི་གཞུང་ལུགས་རྒྱ་མཚོ་ལྟ་བུ་ལ་གསན་སྦྱོང་དཔྱིས་ཕྱིན་པ་མཛད།
དམ་པ་འདི་ཉིད་མཁྱེན་རྒྱ་ཤིན་ཏུ་ཡངས་པས་མཁན་ཆེན་འཇམ་དཔལ་སོགས་
ཀྱིས་ཟླ་བ་གྲགས་པ་ཞེས་པའི་མཚན་སྙན་གྱི་མེ་ཏོག་གཏོར་མྱོང་།
ང་བརྒྱད་ཡར་སྔོན་དུ་དགོན་འདིར་བླ་མ་ཆེ་ཆུང་དྲུག་ཡོད་ལ། དེའི་
ནང་གི་གཙོ་བོ་ནི། བླ་མ་རྫོང་སྔོན་ཚང་འཇིགས་མེད་ཆོས་ཀྱི་གོ་ཆ་དང་།
མཁན་ཆེན་ཚེ་དབང་རིག་འཛིན། མཁན་ཆུང་དཀོན་མཆོག་རིན་ཆེན་
གསུམ་ཡིན། དགོན་འདིའི་སྡོམ་ཁྲིམས་ཤིན་ཏུ་དམ་ཞིང་། གྲོང་ཆོག་ལ་
སོང་མི་ཆོག་པ་སོགས་དགོན་པའི་ནང་ཁྲིམས་ཤིན་ཏུ་དམ་པས་སྤྱི་ཚོགས་སྟེང་
གདེང་འཇོག་ཧ་ཅང་མཐོ། ཕྱིའི་འཛུགས་སྐྲུན་སྐོར་ལ། གྱོན་ཉེར་བཞི་
ཅན་གྱི་འདུ་ཁང་གཅིག ནང་ཆེན་དྲུག་ལ་བསྡོམས་པས་རྒྱན་དྲུག་ཅུ་ལྷག
གྱོན་བརྒྱད་ཅན་གྱི་ཆོས་ར་གཅིག གྲྭ་ཤག་བཅུ་ལྷག་བཅས་ཡོད་དོ། །
སྐུའི་རྟེན་ལ། གྱན་ཐང་བཅོ་ལྔ། ཟངས་སྐུ་དང་འབག་སྐུ་ཉི་ཤུ་
ལྷག་བཅས་བཞུགས། གསུང་གི་རྟེན་ལ། བཀའ་བསྟན་གཉིས། ཀློང་
ཆེན་མཛོད་བདུན། འཇིགས་མེད་གླིང་བའི་གསུང་འབུམ། མི་ ཕམ་
གསུང་འབུམ། གཞུང་ཆེན་བཅུ་གསུམ། རིན་ཆེན་གཏེར་མཛོད་བཅས་
བཞུབ་ས།
མཆོད་ཆའི་སྐོར་ལ། གསེར་གྱི་རྒྱ་གླིང་ཆ་གཅིག ཆ་ལང་དང་
སིལ་སྙན་བདུན། ཁྱད་འཕགས་ཅན་གྱི་བལ་བོའི་ཆ་ལང་ལྔ། དངུལ་ཀོང་
ཆེ་བ་བཅུ། ཚོགས་དུང་གཤོག་པ་ཅན་ཆ་གཅིག དུང་ཆེན་ཆ་གཅིག་



ཐུན་ཏེ་ཤང་ཁྲི་དགོན་ཐུབ་བསྟན་བཤད་སྒྲུབ་དར་རྒྱས་ཆོས་འཁོར་གླིང་། • 711 ་ ་
བཅས་ཡོད་ནའང་། ཆོས་ལུགས་བཅོས་བསྒྱུར་སྐབས་ཐམས་ཅད་མེད་པར་
བཟོས།
ཏང་གི་ཆོས་ལུགས་དད་མོས་རང་དབང་གི་སྲིད་ཇུས་དངོས་སུ་ལག་
ལེན་དུ་བསྟར་བ་དང་བསྟུན། སྤྱི་ལོ1983ལོར་དགོན་འདི་སླར་གསོ་བྱེད་
རྒྱུའི་སྦྱོར་བ་བརྩམས་པ་དང་། སྐབས་དེར་ཁམས་ཕྱོགས་ནས་མཁན་པོ་ཆེ་
ཆུང་གཉིས་ཀྱང་གདན་འདྲེན་ཞུས། སྤྱི་ལོ1986ལོར་ རིམ་པ་གོང་མས་
དངོས་སུ་ཆོག་མཆན་གནང་སྟེ། ལོ་དེའི་ཟླ་བརྒྱད་པར་ཆོས་སྒོ་ཕྱེས། བླ་
གྲྭ་རྣམས་ཀྱི་འབད་བརྩོན་དང་། དད་ལྡན་མང་ཚོགས་ཀྱི་སྟོབས་ཤུགས་ལ་
བརྟེན་ནས། སྤྱན་ཞེ་གཉིས་ཅན་གྱི་འདུ་ཁང་ཞིག་དང་། སྤྱན་ལྔ་ཅན་གྱི་
ནང་ཆེན་གཅིག གྲྭ་ཤག་བཅོ་ལྔ་ལྷག་ལེགས་གྲུབ་བྱུང་།
ད་ལྟ་སྐུའི་རྟེན་ལ། ཟངས་སྐུ་མི་ཚད་ལོངས་པ་ཙམ་གྱི་སྟོན་པའི་སྐུ་
གཅིག སློབ་དཔོན་རིན་པོ་ཆེའི་སྐུ་གཅིག པཎ་ཆེན་བི་མ་ལ་མི་ཏྲའི་སྐུ་
གཅིག་བཅས་དང་། རྒྱུ་ཟངས་ལས་གྲུབ་ ཅིང་ ཚད་ལ་ཁྲུ་གང་ ཡོད་པའི་
འཇམ་དབྱངས་དང་། སྒྲོལ་མའི་སྐུ་རེ་བཞུགས། གཞན་འབག་སྐུ་ཆེ་ཆུང་
ལྔ་བཅུ་ ལྷག་དང་། སྤྱན་ ཐང་བཅོ་བརྒྱད། མཁན་པོ་ནོར་བུ་བསྟན་
འཛིན་གྱིས་གཏེར་ནས་བཏོན་པའི་ཀློང་ཆེན་རམས་འབྱམས་པའི་ཟངས་སྐུ་
བྱིན་ ཅན་ གཅིག སངས་ རྒྱས་ འཁོར་ བ་ འཇིག་ དང་། འོད་ སྲུངས།
ཤཱཀྱ་ཐུབ་པ་སོགས་ཀྱི་འཕེལ་གདུང་རིང་བསྲེལ། ཨོ་རྒྱན་རིན་པོ་ཆེའི་དབུ་
སྐུ། འཇིགས་མེད་གླིང་པའི་གདུང་རུས། མཁན་ཆེན་བོ་དྷི་ས་ཏྭཱའི་གདུང་
རུས་སོགས་རྟེན་བྱིན་ཅན་མང་དུ་བཞུགས། །
གསུང་གི་རྟེན་ལ། བཀའ་བསྟན་གཉིས། རིན་ཆེན་གཏེར་མཛོད།



： 712 ་ མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ཀློང་ཆེན་མཛོད་བདུན། འཇིགས་གླིང་གསུང་འབུམ། མི་ཕམ་གསུང་
འབུམ། གཞུང་ཆེན་བཅུ་གསུམ་བཅས་བཞུགས།
ཐུགས་ཀྱི་རྟེན་ལ། བླ་མ་རིན་པོ་ཆེའི་ཚེམས་ནང་རྟེན་དུ་བཞུགས་
པའི་དངུལ་གྱི་མཆོད་རྟེན་གཅིག ཟངས་ཀྱི་མཆོད་རྟེན་ཆ་བརྒྱད་བཅས་
ཡོད། །
མཆོད་ཆའི་སྐོར་ལ། རྒྱ་གླིང་ཆ་གཉིས། ཆ་ལང་དང་སིལ་སྙན་ཆ་
བཅུ། དངུལ་ཀོང་ཆེ་བ་གཉིས། ཚོགས་དུང་གཤོག་པ་ ཅན་ཆ་གཅིག
དུང་ཆེན་ཆ་གསུམ་བཅས་ཡོད། །
ཆོས་སྤྱོད་ཀྱི་རིམ་པ་ལ། འདས་མཆོད་ཆེན་མོ། དབྱར་གནས།
བསྙེན་སྒྲུབ་ཟླ་གཅིག བློ་ བ་ ཡར་ངོ་མར་ངོའི་གསོ་སྦྱོང་ བཅས་ཡོད་ལ།
འཆད་ཉན་སྐོར་ལ། སུམ་རྟགས་དག་གསུམ་སོགས་རྨང་གཞིའི་ཤེས་བྱ་དང་།
འདུལ་བ་དང་། ཕར་ཕྱིན། དབུ་མ། ཀློང་ཆེན་མཛོད་བདུན། རྩ་
རྒྱུད། གསར་རྙིང་སོགས་མདོ་དང་སྔགས་ཀྱིས་བསྡུས་པའི་གཞུང་ལུགས་
རབ་འབྱམས་ལ་སྦྱོང་བའི་སྲོལ་བཟང་ཚུགས་ཡོད། ད་ལྟ་གཞན་ལ་ཆོས་
འཆད་ནུས་པའི་གྲྭ་པ་ཉི་ཤུ་ལྷག་ཙམ་བཞུགས།
དགོན་འདིའི་བཅའ་འབུད་རྡུང་གསུམ་དང་། གར་ཐིག་དབྱངས་
གསུམ་སོགས་ཀྱི་ཕྱག་ལེན་ནི། ཨོ་རྒྱན་སྨིན་གྲོལ་གླིང་ལྟར་རོ། །
ཆོས་སྒོ་ཕྱེས་པ་ནས་དགོན་འདིར་དམངས་གཙོ་དོ་དམ་ལྷན་ཚོགས་
དངོས་སུ་བཙུགས་ཤིང་། དགོན་འདིའི་བྱ་བ་ཆེ་ཆུང་ཐམས་ ཅད་དོ་དམ་
ལྷན་ཚོགས་ཀྱི་བཀོད་སྒྲིག་ལྟར་འགྲོ་དགོས་པའི་སྲོལ་བཟང་བཙུགས། ལྷན་
ཚོགས་ཀྱིས་གཏན་ཁེལ་བྱས་པའི་དགོན་པའི་ནང་ཁྲིམས་གཙོ་བོ་ནི། རྒྱུན་དུ་



ཐུན་ཏེ་དེའུ་རྒན་ཨོ་རྒྱན་གསང་ཆེན་ཆོས་འཁོར་གླིང༌།
་713་
དགོན་པར་གནས་དགོས་པ། ཕྱི་རུ་གྲོང་ཆོག་ལ་འགྲོ་མི་ཆོག་པ། དུས་
ལྟར་འཆད་ཉན་དང་སྒྲུབ་སྦྱོང་ལ་འབད་དགོས་པ། བློ་རྒྱུགས་དང་ཁྲིད་
རྒྱུགས་སྤྲོད་པ། ལོ་གཅིག་ལ་ཟླ་གཅིག་གི་གནང་བ་མ་གཏོགས་མི་སྟེར་བ་
བཅས་ཡིན། ད་ལྟ་དགོན་འདིར་དངོས་སུ་བཞུགས་པའི་གྲྭ་གྲངས་བདུན་ཅུ་
ལྷག་ཡོད། དཔལ་འབྱོར་གྱི་ཡོང་ཁུངས་ལ། ས་ཞིང་མུའུ་བདུན་ཅུ་ལྷག་
དང་། ཕྱུགས་ཟོག་བརྒྱད་ཅུ་ལྷག་ཡོད་དོ། །
དེའུ་རྒན་ཨོ་རྒྱན་གསང་ཆེན་ཆོས་འཁོར་གླིང་།
དེའུ་རྒན་ཨོ་རྒྱན་གསང་ཆེན་ཆོས་འཁོར་གླིང་ནི་ཐུན་ཏེ་རྫོང་མཁར་
ནས་ལྷོ་ནུབ་མཚམས་སུ་སྤྱི་ལེ་བདུན་སོང་བའི་སར་དེའུ་རྒན་གོང་ཞོལ་ཟེར་
བའི་དེའུ་འབུར་གཉིས་ཡོད་པའི་ཞོལ་མའི་གནས་དེར་ཆགས་འདུག གྲུབ་
མཐའ་ནི་རྙིང་མ་བ་ཡིན། འདི་ལ་དེའུ་རྒན་ནག་སྒར་དང་མིང་གཞན་་
རྒྱན་འཇིགས་མེད་བསམ་གཏན་གླིང་ཡང་ཟེར། དགོན་འདི་རྫོང་སྔོན་སྐུ་
ཕྲེང་གསུམ་པ་འཇིགས་མེད་ཆོས་ཀྱི་གོ་ཆའམ་འཇིགས་མེད་བདེ་ཆེན་རྡོ་རྗེ་ཡིས་
མདོ་རིན་པོ་ཆེའི་རྒྱལ་ཚབ་ཉན་ཤེས་རྡོ་རྗེ་འཆང་གི་བཀའ་མོལ་ལྟར་རབ་བྱུང་
བཅུ་དྲུག་པའི་ཆུ་ལུག་སྟེ་སྤྱི་ལོ1943ལོར་བཏབ། འབའ་ཡི་མཐོན་པོ་བཅུ་
གསུམ་གྱི་ཕང་བ་རུ་གསང་སྔགས་ཀྱི་སྒྲུབ་སྡེ་བཙུགས་པའི་ཐོག་མ་ཡིན་ལ་ཤང་
ཁྲི་དགོན་པའི་མ་དགོན་ཡང་ཡིན།
སྐུ་ཕྲེང་འདི་ཉིད་ནི་བོད་རབ་བྱུང་བཅོ་ལྔ་པའི་ཆུ་བྱི་སྟེ་སྤྱི་ལོ1912ལོར་
ཡབ་འབེ་བཟའི་ཟླ་བ་གྲགས་པ་དང་ཡུམ་ རིན་ཆེན་མཚོ་གཉིས་ཀྱི་སྲས་སུ་
འཁྲུངས། ཡུམ་གྱི་ལྷུམས་སུ་ཞུགས་སྐབས་དཔའ་མཆོག་ཨ་ཐོད་ཀྱིས་བརྡ་



་ ་714 མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ཕབ་པའི་ལུང་ཡིག་ཏུ། པདྨ་ཐུགས་མཆོག་རྡོ་རྗེ་དངོས་སྤྲུལ་ཏེ། གསུང་
གི་སྤྲུལ་བ་རིན་ཆེན་རྒ་ མའི་མངལ། ། ཞེས་གསུངས་འདུག་པར་བཤད།
གཏེར་སྟོན་འཇིགས་མེད་པདྨ་དབང་རྒྱལ( སྐུ་སྐྱེ་འཇིགས་བྷ)གྱིས་པད་མ་
ཐུགས་མཆོག་རྡོ་རྗེ་ཡི་སྤྲུལ་སྐུར་ངོས་བཟུང་། ཐོག་མར་གསེར་ལག་དགོན་
དུ་བཞུགས་ཏེ་འབེ་བཟའི་ཤེས་རབ་གྲགས་པ་ལས་ཀློག་བསླབས། ཤ་སྦྲང་
དགེ་བཤེས་བློ་བཟང་བསམ་གཏན་ལས་དགེ་བསྙེན་གྱི་སྡོམ་པ་བཞེས། རྒྱ་རྡོ་
རྗེ་འཆང་འཇམ་དབྱངས་མཁྱེན་རབ་དཔལ་ བཟང་པོ་ལས་ མདོ་ སྔགས་ཀྱི་
བཀའ་ཆོས་དུ་མར་གསན། ཕྱིར་རང་ཡུལ་དུ་ ཕེབས་ ནས་ འཇིགས་ མེད་
དཔའ་བོ་རྡོ་རྗེ་ལས་སྙིང་ཐིག་གི་ཆོས་སྐོར་མ་ལུས་པར་གསན། ཞི་བ་འཚོའི་
རྣམ་སྤྲུལ་འཇམ་དབྱངས་ མདོ་ སྔགས་ བཤད་ སྒྲུབ་ ཉི་ མ ( སྐུ་རྒྱུ་ཚང) ལས་
རྫོགས་ཆེན་ཆོས་དབྱིངས་སྟོབས་ལྡན་གྱི་མདོ་རྒྱུད་མཛོད་ཆ་ཚང་བར་གསན།
གྲུབ་མཐའ་གང་ལའང་གསན་རྒྱ་ཆེ་བར་འདུག ཆོས་དགོན་འདི་བཏབ་
རྗེས་ཁམས་ཀ དཔལ་རྫོགས་གསུམ་དུ་ཕེབས་ནས། རྫོགས་ཆེན་རིན་པོ་ཆེ་
འཇིགས་བྲལ་བྱང་ཆུབ་རྡོ་རྗེ་དང་དེའི་ཡོངས་འཛིན་མཁན་ པོ་ མགོན་ པོ།
མཁན་ཆེན་ཚེ་དབང་རིག་འཛིན། འབྲུག་པ་སྐུ་ཆེན། རྫོང་སེར་འཛམ་
མགོན་རིན་པོ་ཆེ་སོགས་མཁས་གྲུབ་དམ་པ་དག་བླ་མར་བསྟེན་ནས། ལོ་
གསུམ་གྱི་རྗེས་སུ་ཕྱིར་ཕེབས། རབ་བྱུང་བཅོ་ལྔ་བའི་ལྕགས་སྟག་སྟེ་སྤྱི་ལོ
1950ལོར་ཁམས་ཀྱི་གདན་ས་ཆེན་པོ་དར་རྒྱས་བྱམས་ཆེན་ཆོས་འཁོར་གླིང་
གི་མཁན་ཆེན་ཚེ་དབང་རིག་འཛིན་དང་མཁན་པོ་དཀོན་མཆོག་རིན་ཆེན་རྣམ་
གཉིས་གདན་དྲངས་ཏེ། གོ་ཆེན་ཤོང་ཁྲི་དགོན་ཐུབ་བསྟན་བཤད་སྒྲུབ་དར་
རྒྱས་ཆོས་འཁོར་གླིང་བཏབ། ཆོས་ཁྲིད་གཙོ་ཡིན་པའི་མདོ་སྔགས་ཀྱི་བསླབ་



ཐུན་ཏེ་དེའུ་རྒན་ཨོ་རྒྱན་གསང་ཆེན་ཆོས་འཁོར་གླིང་།
： 715.
གྲྭ་བཙུགས། སྤྲུལ་སྐུ་ཐུབ་པ་དང་མདོ་མཁྱེན་བརྩེ་རིག་འཛིན་འཇའ་ལུས་རྡོ་
རྗེ་སོབ་ས་སྐྱེས་ བུ་ དམ་ པ་ དུ་ མ་ ས་འདིར་བྱོན་ པ་ ལས་ དབང་ལུང་གསན།
ཡུན་མི་རིང་བར་གཏེར་སྟོན་འཇིགས་མེད་པདྨ་དབང་གི་རྒྱལ་པོས། བཅུ་
ཕྲག་བཞི་ཡི་སྤྱན་མིག་འགྲིབ་ལ་ཉེ། ། ཞེས་པའི་ལུང་བསྟན་ལྟར། དགུང་
ལོ་ཞེ་གཉིས་ཏེ་སྤྱི་ལོ1953ལོར་སྐུ་མྱ་ངན་ལས་འདས་སོ། །
འདི་པའི་སྐུ་ཕྲེང་དང་པོ་གཏེར་སྟོན་སངས་རྒྱས་གླིང་པའི་ཡང་ སྤྲུལ་
ལམ་རྡོ་གྲུབ་ཆེན་ཀུན་བཟང་གཞན་ཕན་གྱི་དངོས་སློབ་སྟེ། སྡེ་དགེ་འཇིགས་
མེད་སྐལ་ བཟང་ཁོང་བླ་ མའི་ བཀའ་བཞིན་མདོ་སྨད་ ཀྱི་ ཆར་ ཕེབས་ནས།
སྐབས་དེའི་སོག་པའི་ས་ཆའི་ཟང་ང་ཐར་མིག་དུ་ཀརྨ་ལྷ་སྟེང་ཟེར་བའི་དགོན་
པ་ཞིག་བཏབ་སྟེ་ཀློང་ཆེན་སྙིང་ཐིག་གི་ཆོས་རྒྱུན་སྤེལ། ཡིན་ནའང་སྐབས་
དེའི་ཆོས་སྲིད་གྲུབ་མཐའི་ནང་རྐྱེན་གྱི་དབང་གིས་དགོན་པ་ཡུན་གནས་ཀྱི་
འཕྲིན་ལས་མ་འཕེལ་བར་ཁོང་རྒྱ་ནག་ཏུ་ཕེབས་དགོས་པ་བྱུང་བར་མ་ཟད།
ད་དུང་ས་གཞན་དུ་དགོན་པ་བཏབ་ཚུལ་གྱི་ངག་རྒྱུན་ཡང་ཡོད་དོ། །
སྐུ་ཕྲེང་གཉིས་པ་རྫོང་སྔོན་པདྨ་ཐུགས་མཆོག་རྡོ་རྗེ་ཁོང་ནི་མཁས་གྲུབ་
དམ་པ་ཞིག་ཡིན་པར་བཞེད་ལ། 《པདྨའི་རྣམ་ཐར་འཛམ་གླིང་ཐ་གྲུ་ཡངས་
པའི་རྒྱུན》ཞེས་པའི་བརྩམས་ཆོས་ཀྱང་ཡོད་པར་སྣང་། ལཱ་མོ་ཞབས་དྲུང་
དང་འབྲེལ་བ་ཟབ། གོ་ཆེན་ཉིན་ཞོལ་དུ་མི་འགྱུར་བསམ་གཏན་གླིང་བྱ་
བའི་སྔགས་སྡེ་ཞིག་བཙུགས་པའི་ཤུལ་ད་ལྟའང་མཐོང་ཐུབ། སྐུ་འཇིགས་
མེད་ཆོས་ཀྱི་གོ་ཆའི་སྤྲུལ་སྐུ་རྫོང་སྔོན་འཇིགས་མེད་བསམ་འགྲུབ་འདི་པ་ཁྲི་
ཀའི་དཀར་བརྗིད་དུ་བོད་རབ་བྱུང་བཅུ་དྲུག་པའི་ཤིང་རྟ་སྟེ་སྤྱི་ལོ1954ལོར་
ཡབ་དབང་ ལྡན་ རྡོ་ རྗེ་ དང་ ཡུམ་ ཚེ་ རིང་ སྐྱིད་ གཉིས་ ཀྱི་སྲས་ སུ་ འཁྲུངས།



་716 · མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས། །
མཁན་ཆེན་ཚེ་དབང་རིག་འཛིན་ གྱིས་སྐུ་ གོང་ མའི་སྤྲུལ་སྐུར་ངོས་བཟུང་།
རྡོ་གྲུབ་རིན་པོ་ཆེས་མཚན་གསོལ། སྐུ་ན་ཕྲ་དུས་དུས་ཟིང་གི་དབང་གིས་
ཀློག་ དང་ འདོན་ ཆོས་ བསླབ་ པའི་ སྐལ་ བ་ མ་ བྱུང་། ཆུ་ ཕག་ སྟེ་ སྤྱི་ལོ་
1983ལོའི་ཧོར་ཟླ་བརྒྱད་པའི་ཚེས་བཟང་བཅོ་ལྔ་ལ་ཁྲི་སར་བཀོད། འདི་
ནས་བཟུང་རང་དགོན་ལ་ཞལ་འདེབས་གང་མང་ཕུལ་ལོ། ། །
ཏང་གི་མི་རིགས་ཆོས་ལུགས་སྲིད་ཇུས་ཀྱི་འོད་ཟེར་སླར་ཡང་ཁ་བའི་
ལྗོངས་སུ་ལྷམ་མེར་འཕྲོས་པས། རབ་བྱུང་བཅུ་དྲུག་པའི་ཤིང་བྱི་སྟེ་སྤྱི་ལོ
1984ལོའི་ཧོར་ཟླ་ལྔ་བའི་ཡར་ངོ་བཅུ་གཅིག་ལ་དགོན་འདི་ཉམས་གསོའི་
རྟེན་འབྲེལ་གྱི་མཛད་སྒོ་བསྡུས། འབེ་བཟའི་ཨ་ལགས་རལ་གྲིས་གཙོ་འགན་
བཞེས། ནི་ གུ་འབེ་བཟའ་གཙོས་ ཤུ་བྲང་ བན་སྔགས་དང་དད་ལྡན་མང་
ཚོགས་ཀྱི་ཧུར་བརྩོན་ལས་ཐོག་མར་མཆོད་ཁང་དང་གཟིམ་ཁང་། མགོན་
ཁང་སོགས་བཞེངས་ལ། ནང་རྟེན་དུ་གནོད་སྦྱིན་ཙིའུ་དམར་གཙོས་འཇིམ་
སྐུ་ཆེ་ཆུང་བཅོ་ལྔ་དང་ཐང་ག་བཅུ་ལྷག་བཅས་བཞུགས། རིམ་བཞིན་འདུ་
ཁང་ཆེན་མོ་སྟེང་འོག་གཉིས་ཅན་ཀ་བ་སོ་བརྒྱད་ཡོད་པ་དེའི་ནང་རྟེན་ལ་སྟོན་
པ་གཙོ་འཁོར་གསུམ་དང་། སློབ་དཔོན་པདྨ་འབྱུང་གནས། རྒྱལ་བ་ཀློང་
ཆེན་རབ་འབྱམས་པ། ཕུར་བ། སྒྲོལ་མ་བཅས་དང་། སྨན་བླ་བདེ་
གཤེགས་བརྒྱུད། དཀྱིལ་འཁོར་ཉེར་ལྔ། གྱན་ཐང་། བཀའ་འགྱུར་
གསུང་འབུམ་བཅས་རྟེན་དང་བརྟེན་པ་ཐམས་ཅད་ལེགས་འགྲུབ་བྱུང་བ་ང་
བརྒྱད་ཡར་སྔོན་ལས་ཀྱང་མཚར་ཆེ་ཞིང་། རབ་བྱུང་བཅུ་དྲུག་པའི་ཆུ་བྱ་སྟེ་
སྤྱི་ལོ1993ལོའི་ཧོར་ཟླ་བརྒྱད་པའི་ཚེས་བཅུ་གསུམ་ཉིན་འགྲུབ་སྟོན་རྒྱ་ཆེན་
པོ་བྱས་སོ། །
-



ཐུན་ཏེ་དེའུ་རྒན་ཨོ་རྒྱན་གསང་ཆེན་ཆོས་འཁོར་གླིང་།
་717་
ད་ལྟའི་དགོན་འདིའི་བླ་མ་ཨ་ལགས་རལ་གྲི་ནི་མདོ་མཁྱེན་བརྩེ་གྲུབ་
རྒུན་གྱི་སྲས་བདེ་ཆེན་རིག་པའི་རལ་གྲིའི་སྤྲུལ་པ་ཡིན་ཞིང་། བོད་རབ་བྱུང་
བཅུ་དྲུག་པའི་ལྕགས་འབྲུག་སྟེ་སྤྱི་ལོ1940ལོར་ཡབ་འབེ་བཟའི་མཐུ་སྟོབས་
དང་ཡུམ་བོ་མཆོག་གཉིས་ཀྱི་སྲས་སུ་སྐུ་བལྟམས། རྫོང་སྔོན་འཇིགས་མེད་
ཆོས་ཀྱི་གོ་ཆས་སྐུ་གོང་མའི་ཡང་སྤྲུལ་དུ་ངོས་བཟུང་། དགུང་ལོ་བཅུའི་སྟེང་
རྫོང་སེར་མཁྱེན་བརྩེ་ཚང་གིས་ཐུགས་ཐག་བཅད། མཚན་ལ་དཀོན་མཆོག་
དར་རྒྱས་གསོལ། བཅུ་གཉིས་ལ་མཁན་ཆེན་ཚེ་དབང་རིག་འཛིན་ལས་རབ་
ཏུ་བྱུང་སྟེ་མཚན་ལ་ཐུབ་བསྟན་འཇིགས་མེད་དགའ་བ་ཞེས་བསྩལ། སྐུ་ན་
ཕྲ་དུས་ནས་ཤང་ཁྲི་དགོན་དུ་བཞུགས་ཤིང་མཁན་ཆེན་ཚེ་དབང་རིག་འཛིན་
དང་མཁན་པོ་དཀོན་མཆོག་རིན་ཆེན་རྣམ་གཉིས་ལས་འབྲི་ཀློག་བསླབས།
ཆོས་གྲྭར་ཞུགས། འདོན་ཆོས་དང་ཚོགས་གྲལ་ཕྱག་ལེན་སོགས་ཕྱོགས་ཙམ་
བསྟན་པ་ན་ཚེགས་མེད་དུ་མཁྱེན། ཏང་གི་ཆོས་ལུགས་སྲིད་ཇུས་དངོས་
འབེབས་བྱས་རྗེས་ཁམས་ཀྱི་སྨེ་བ་དགོན་ཆེན་དང་རྒྱ་ནག་རི་བོ་རྩེ་ལྔ་སོགས་སུ་
ཞབས་སེན་བཀོད་དེ། མཁན་ཆེན་འཇིགས་མེད་ཕུན་ཚོགས་འབྱུང་གནས་
དང་ཤེལ་ཕྲེང་སྤྲུལ་སྐུ་རྣམ་གཉིས་དང་ཆོས་འབྲེལ་ཞུས། ཁོང་གིས་བླ་མ་
རིན་པོ་ཆེ་རྫོང་སྔོན་འཇིགས་མེད་ཆོས་ཀྱི་གོ་ཆའི་གདན་ས་འཛིན་སྐྱོང་གནང་
རྒྱུ་ཐུགས་སུ་བཞེས་ཏེ། དགོན་པ་ཉམས་པ་གསོ་བྱེད་པ་ཁྱོན་ཡོངས་ནས་ལེགས་
འགྲུབ་ཐོག ད་ལྟ་རང་དགོན་དུ་བཀའ་ཆོས་གསུང་བཞིན་པ་འདི་ལགས་
སོ། ། དགོན་འདིའི་དཔལ་འབྱོར་གྱི་ཡོང་ཁུངས་སུ་རྩྭ་ས་མུའུ་ཆིག་སྟོང་སུམ་
བརྒྱ་བདུན་ཅུ་དང་། ཞིང་ས་མུའུ་སུམ་བརྒྱ་སུམ་ཅུ། ནོར་བཅུ་ལྷག་ཡོད་
པ་རང་ཁ་རང་གསོའི་འཚོ་བའི་རྟེན་གཞི་བྱས་ཐོག་ཀུན་ཡན་གྱི་བགྱི་བ་མང་དུ་



• 718 ·
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
སྒྲུབ་བཞིན་མཆིས་སོ། །
བདེ་ཆེན་དགོན་བཤད་སྒྲུབ་དར་རྒྱས་ཕུན་ཚོགས་གླིང་།
བདེ་ཆེན་དགོན་བཤད་སྒྲུབ་དར་རྒྱས་ཕུན་ཚོགས་གླིང་ནི། ཐུན་ཏེ་
རྫོང་གི་ལྷོ་ཕྱོགས་སུ་ཡོད་ལ། དེང་སྐབས་ཀྱི་འབའ་ཆུ་ཞང་ནས་ལྷོར་ལེ་བར་
བཅུ་གསུམ་ བགྲོད་ པའི་ བྲག་ དམ་ སྡེ་ བའི་ བྱང་ ཕྱོགས་ སུ་ ཚོགས་ ཡོད།
དགོན་སྡེ་འདི་ནི་སྤྱི་ལོ1928ལོར་བདེ་ཆེན་ལྷོ་བྲག་བློ་བཟང་ཆོས་འཕེལ་གྱིས་
ཕྱག་འདེབས་མཛད་པ་ཡིན་ལ། གྲུབ་མཐའ་དགེ་ལུགས་པ་ཡིན།
ཕྱག་འདེབས་མཛད་པ་པོ་བདེ་ཆེན་ལྷོ་བྲག་བློ་བཟང་ཆོས་འཕེལ་རྒྱུ་
མཚོ་མཆོག་ནི་མགར་རྩེའི་བླ་མ་ལྕགས་ཕྲེང་ཅན་ཏེ། འདི་ཉིད་སྐུ་འཁྲུངས་
དུས་ལྟས་ཁྱད་པར་ཅན་བྱུང་སྐད། རྗེ་འདི་པའི་སྙན་གྲགས་ཀྱིས་ཆེ་དགུ་
དབང་དུ་བསྡུས། མཛད་སྤྱོད་སོ་སྐྱེའི་བློ་ལས་འགོངས་པར་ཉམས་བཞེས་སུ་
བསྟར་ནས་ཞི་དབྱིངས་སུ་མནལ།
སྐུ་ཕྲེང་གཉིས་པ་མགོན་ཤུལ་ཀུན་དགའ་ཆོས་འཕེལ་རྒྱ་མཚོ་ནི་ཧོར་
དཔོན་པོ་ཀླུ་རྒྱལ་བྱམས་ཀྱི་ཚ་བོར་འཁྲུངས། དེས་གྲུབ་ཆེན་ཆོས་པ་རིན་པོ་
ཆེ་བླ་མར་བསྟེན་ནས་ཟབ་རྒྱས་ཀྱི་གདམས་ངག་མང་དུ་གསན། ལྷག་པའི་
ལྷ་དུ་མའི་བསྙེན་སྒྲུབ་མཛད། བླ་མའི་ལུང་བསྟན་བཞིན་དབུས་གཙང་དུ་
ཕེབས། པཎ་ཆེན་བློ་བཟང་ཆོས་རྒྱན་མདུན་དུ་ཟབ་ཆོས་མང་དུ་གསན།
སེ་འབྲས་དགེ་གསུམ་དང་རྒྱུད་སྨད་གྲྭ་ཚང་དུ་བཞུགས་ནས་སྔགས་ལ་སྦྱངས་
ཤིང་ཉམས་རྟོགས་ཀྱི་རྩལ་ཁ་རྒྱས་པས་ཨ་མདོའི་བླ་མ་ རྟོགས་མཐོར་གྲགས།
རྭ་སྒྲེང་དུ་ཕེབས་ནས་སྒྲུབ་པ་མཛད་དེ་ཨ་མདོའི་བླ་མ་སྒོ་གཡོས་ སུ་གྲགས།



ཐུན་ཏེ་བདེ་ཆེན་དགོན་བཤད་སྒྲུབ་དར་རྒྱས་ཕུན་ཚོགས་གླིང་། ་719：
དེའི་ཚེ་རྒྱལ་པོ་ཇུ་ནང་གི་གདན་འདྲེན་བཀའ་ཤོག་ནན་ཅན་བྱུང་བ་སོགས་ལ་
བརྟེན་ནས་ཇུ་ནང་རང་ཡུལ་དུ་གདན་དྲངས་པ་ལ་ ཕེབས། ལྷ་གུར་རྟེན་
དང་བཅས་པ་ཁོང་ལ་ཕུལ། དེ་ནས་ཝང་འཁོར་བཅས་དམ་པའི་ཆོས་ཀྱི་
ཚིམ་པར་བྱས་ཏེ། གྲུབ་ཆེན་སྐལ་ལྡན་རྒྱ་མཚོའི་སྲས་ཀྱི་ཐུ་བོ་རུ་གྱུར་ཏོ།།
སྐུ་ཕྲེང་གསུམ་པ་བདེ་ཆེན་པཎྜི་ཏ་ངག་དབང་འཇམ་དབྱངས་དཔལ་
ལྡན་ནི་བདེ་ཆེན་འབྲོག་རུ་ནས་འཁྲུངས། ཆུང་དུས་ནས་སྔོན་གནས་རྗེས་
དྲན་དང་ལྷ་མོའི་ཞལ་གཟིགས་སྲུང་སྐྱོབ་མཛད། དགུང་ལོ་ལྔའི་སྟེང་ནས་
གདན་སར་ཕེབས། དགུང་ལོ་བརྒྱད་ཀྱི་སྟེང་རིག་པའི་གནས་ལྔ་དང་མདོ་
རྒྱུད་ཀྱི་གཞུང་མང་སྦྱངས་པས་མཁས་པའི་གྲགས་པ་འབར། དེ་ནས་མཁན་
ཆེན་དགེ་འདུན་རྒྱ་མཚོའི་ཞབས་པད་ཚུལ་བཞིན་བསྟེན་ཅིང་ཁས་བླངས་པའི་
སྡོམ་པ་ཚུལ་བཞིན་བསྲུངས་པས་མཁན་ཆེན་གྱིས་ཀྱང་སློབ་མ་ཐམས་ཅད་ཀྱི་
ཁྲོད་ནས་ཀུན་མཁྱེན་འཇམ་དབྱངས་བཞད་པ་དང་བདེ་ཆེན་པཎྜི་ཏ་གཉིས་
སྤྱན་གཡས་གཡོན་དུ་བརྩི། དེ་ནས་པཎ་ཆེན་བློ་བཟང་དཔལ་ལྡན་ཡེ་ཤེས་
མདོ་སྨད་དུ་ཕེབས་ཚེ་ཨ་མདོའི་ཕྱོགས་དགོན་སྡེའི་མཐའ་དབུས་ཐམས་ཅད་
བསྡུས་ནས་དམ་པའི་ཆོས་ཀྱི་དག་ཐེར་མཛད་པའི་དུས་སུ་དགེ་ལྡན་བསྟན་པའི་
གསལ་བྱེད་བདེ་ཆེན་པཎྜི་ཏ་ཨེར་ཏི་ནི་ནོ་མོན་ཧན་གྱི་ཆོ་ལོ་དང་ལས་ཐོབ་ཀྱི་
ཐམ་ག་གནང་བར་མ་ཟད། འདི་པའི་སྐུ་གོང་མ་དཔོན་སློབ་ཀུན་དགའ་
ཆོས་འཕེལ་རིན་པོ་ཆེ་ཡང་ཆོས་རྒྱལ་གུ་ཤྲི་ཧན་གྱི་སྲས་ཐ་ཆུང་ཨ་ཁུ་པཱ་ཐུར་ཆིང་
ཝང་གི་རྩ་བའི་བླ་མ་ཡིན་སྟབས་རྨ་ཕར་ཚུར་མཚོ་གཡས་གཡོན་སོགས་སོག་
པོའི་དཔོན་ པོ་ ཝང་ བེ་ལེ། གུང༌ ཇ་ སག ཐའི་ཇི། ཐ་ བུ་ ནང་།
ཐུངས་ལག་ཆ་སོགས་དང་རྒྱའི་དཔོན་པོ་ཙུང་འདུ། ཞན་བུའུ; ཨམ་བྷམ།



， 720 •
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ཏཱ་ཞན་ཆེ་ཆུང་རྣམ་རྒྱ་བོད་སོག་གསུམ་གྱི་དྲེགས་རིས།ས་རྣམས་ཀྱི་སྐུའི་དོ་དམ་
དང་། སྐུ་དོན་གལ་ཆེན་རིགས་ལ་གྲོགས་ཏན་གང་དྲག་བགྱིད་དགོས་ཚུལ་
གྱི་བཀའ་ཤོག་ཀྱང་གནང་བ་ད་ལྟ་ཡོད། སྐབས་དེར་རེབ་གོང་འདིར་ལྔ་
རིག་སྨྲ་བའི་འདུལ་འཛིན་མང་དུ་བྱོན་པའང་འདི་ཉིད་ཀྱི་འཕྲིན་ལས་ཡིན་ནོ།།
དེའི་སྤྲུལ་སྐུ་ངག་དབང་མཁྱེན་རབ་རྒྱ་མཚོ་ནི་གཡུ་རྔོག་མ་ཎི་བ་བསམ་
གཏན་རྒྱ་མཚོའི་སྐུ་ཚར་འཁྲུངས་ནས་ཞབས་དྲུང་གོང་མའི་མཛད་འཕྲིན་གྱི་
འཕྲོ་བསྐྱངས།
དེའི་སྤྲུལ་སྐུ་སྐུ་གཞོགས་ཆེན་མོ་གྲགས་པ་འཇིགས་མེད་རྒྱ་མཚོ་ས་སྐྱོང་
གོང་མའི་དབང་ཕྱུག་དམ་པ་ཆོས་རྒྱལ་ངག་དབང་ཝང་གི་ཉེ་ཆར་ཤིན་ཨེ་ལག་
གི་རྒྱུད་ལས་འཁྲུངས། ཆུང་དུས་ནས་མཁྱེན་རྩལ་ཕུལ་དུ་ཕྱིན། ཉམས་
ལེན་གཙོ་བོར་གནང་། རེབ་གོང་གི་དགེ་འདུན་རྣམས་ལ་སྐུ་འགྱེད་དུ་མ་
བཏང་། སྐབས་དེར་དབུས་གཙང་དུ་ཕེབས་ནས་བླ་མ་དགེ་འདུན་གྱི་སྡེ་
རྣམས་ལ་སྤྱི་རྫས་དང་ཚོགས་འགྱེད་བཏང་། རྟེན་ལ་མཆོད་འབུལ་དང་ཁྱད་
པར་པཎ་ཆེན་བསྟན་པའི་ཉི་མའི་ཞབས་ལ་དངུལ་བྲེ་བརྒྱ་དང་། ནོར་རྫས་
མང་པོ་ཞུ་ཡིག་དང་བཅས་ པ་ ཕུལ་ བར། ལན་དུ་སྐུ་གསུང་ཐུགས་རྟེན་
འགངས་ཆེ་བ་དང༌། པཎྜི་ཏ་ནོ་མོན་ཧན་གྱི་ལས་ཐོབ་གནང་། ་ བཀའ་
ཤོག་བསྐྱར་བགྱིས་གནང་། རང་དགོན་གྱི་སྤྱི་རྫས་སྐུ་རྗེས་མ་བྱོན་རག་པར་
གྱི་མཐུན་རྐྱེན་གནང་སྟེ་དགོངས་པ་གཞན་དུ་གཏད། རྗེ་འདི་ཉིད་རོང་བོ་
དགོན་ཆེན་གྱི་དུས་འཁོར་གྲྭ་ཚང་གསང་སྔགས་དར་རྒྱས་གླིང་གི་ཁྲི་རབས་
བརྒྱུད་པར་བཞུགས།
དེའི་སྤྲུལ་སྐུ་འཇམ་དབྱངས་བསྟན་པའི་རྒྱལ་མཚན་ནི་ མགོན་ ཤུལ་



ཐུན་ཏེ་བདེ་ཆེན་དགོན་བཤད་སྒྲུབ་དར་རྒྱས་ཕུན་ཚོགས་གླིང༌། ་721 ་
དཔོན་དགེ་ཚང་ལ་འཁྲུངས། སྐུ་གོང་མའི་མཛད་འཕྲིན་གྱི་འཕྲོ་བསྐྱངས།
དེའི་སྤྲུལ་སྐུ་བློ་བཟང་ཆོས་འཕེལ་རྒྱ་མཚོ་དཔལ་བཟང་པོ་ནི། བོད་རབ་
བྱུང་བཅུ་བཞི་པའི་ས་རྟ་སྟེ་སྤྱི་ལོ1858ལོར་ཧོར་བདེ་ཆེན་ནས་འཁྲུངས།
ཨ་རོལ་བློ་བཟང་ལུང་རིགས་རྒྱ་མཚོ་ལས་དགེ་བསྙེན་དང་དགེ་སློང་གི་སྡོམ་པ་
བཞེས། དགུང་ལོ་ཉེར་ལྔའི་སྟེང་འདུ་ཁང་གསར་བཞེངས་སོགས་ལྷ་ཁང་ལྔ་
བཞེངས། རོང་བོ་གདན་ས་གསུམ་གྱི་ཆོས་སྲིད་ཟུང་འབྲེལ་གྱི་ཁྲི་འཕང་
མཐོན་པོར་མངའ་གསོལ་ནས་ལུགས་གཉིས་ཀྱིས་བསྐྱངས། གསུང་རྩོམ་
ཡང《ལམ་རིམ་ཟིན་བྲིས་རིན་ཆེན་གཏེར་མཛོད》དང་། 《སྡོམ་གསུམ་
བསླབ་བྱ》《སྤྱོད་འཇུག་ཤེར་ལེའི་འགྲེལ་བ》 《གདུགས་དཀར་འགྲེལ་པ》
སོགས་ཡོངས་སུ་གྲགས་པའི་ལེགས་བཤད་རིན་པོ་ཆེ་མང་དུ་སྤེལ་བ་པོད་བཅུ་
ལྷག་ཙམ་བཞུགས་འདུག དགུང་ལོ་བདུན་ཅུ་དོན་གསུམ་བཞེས་སྐབས་རྩེ་
འབའ་གཞུང་གསུམ་གྱི་ནང་ཚན་རྒྱལ་པོ་གོ་ཆེན་གྱི་ལྷ་ཞོལ་དུ་བཤད་སྒྲུབ་དར་
རྒྱས་ཕུན་ཚོགས་གླིང་ཕྱག་འདེབས་མཛད་ནས་ལོ་བཅུ་གཉིས་ཀྱི་རིང་ལ་ལུགས་
གཉིས་ཀྱིས་བསྐྱངས། འདི་པ་མཁས་པའི་སྙན་གྲགས་དཀར་ཕྱོགས་སུ་རྒྱས་
པ་ཚུལ་བཞིན་དུ་གསལ་ལོ། ། ཁོང་རོང་བོ་དགོན་ཆེན་གྱི་རྒྱུད་པ་གྲྭ་ཚང་གི་
གསང་ཆེན་བང་མཛོད་ཀྱི་ཁྲི་རབས་ཉེར་གཅིག་པར་བཞུགས།
དེའི་སྤྲུལ་སྐུ་སྐལ་བཟང་ལུང་རྟོགས་རྒྱ་མཚོ་སྟེ་། ཡབ་མགོ་ལོག་ཁང་
གསར་བན་ཆེན་དང་ཡུམ་འཇམ་བཞད་ལྔ་བའི་སྐུ་སྲིང་ཨ་སྒྲོན་གཉིས་ཀྱི་སྲས་
སུའཁྲུངས། མཚན་ལ་སྐལ་བཟང་ཚེ་བརྟན་གསོལ། སྤྲུལ་སྐུ་འཁྲུལ་མེད་
ཡིན་པའི་ཕྱོགས་ནས། གཅིག་ན་སྐུ་གོང་མའི་ཕྱག་ཡིག་དང་། གཉིས་ན་
ཨ་རོལ་རིན་པོ་ཆེ་དབུས་གཙང་དུ་ཕེབས་ནས་རྒྱ་ཆེན་ཤུགས་ལྡན་གྱི་གསུང་



，722
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
གིས་ཐུགས་ཐག་བཅད། གསུམ་ནི་དབོན་པོ་བློ་བཟང་ཉི་མ་དབུས་གཙང་དུ་
ཕེབས་ནས་ཕུར་ལྕོག་བྱམས་ པ་ རིན་པོ་ཆེས་ཐུགས་ཐག་བཅད། བཞི་ན་
དབོན་པོ་སྙིང་ཀ་ཚེ་རིང་དབུས་གཙང་དུ་ཕེབས་ནས་རྒྱ་ཆེན་ཤུགས་ལྡན་གྱི་
གསུང་གིས་ཐུགས་ཐག་བཅད་པ་སྟེ། དེ་ནས་རེབ་གོང་སྐུ་གཞོགས་ཆེན་
མོའམ་ཨ་རོལ་རིན་པོ་ཆེའི་སྐུ་མདུན་དུ་གསུང་ཡིག་བཞི་བོའི་ཁ་དུས་གཅིག་ཏུ་
ཕྱེ་བ་གཅིག་མཚུངས་ཡིན་པས། སྤྲུལ་སྐུ་མ་ནོར་བ་ཡིན་པའི་ལྷ་དར་ཕུལ།
སྐབས་དེར་རེབ་གོང་སྐུ་གཞོགས་ཆེན་མོ་མགོ་ལོག་ཏུ་ཕེབས་ནས་དགེ་ཚུལ་གྱི་
སྡོམ་པ་གནང་། དེའི་རྗེས་ནས་དབོན་པོ་བློ་བཟང་ཉི་མ་དང་དགོན་པ་གོང་
འོག་གཉིས་གཙོ་བྱས་ནས་ལྷ་ སྡེ་མི་གསུམ་གྱི་སྐུ་ཚབ་གདན་འདྲེན་དུ་སོང་སྟེ།
ཡབ་པཎ་ཆེན་དང་མགོ་ལོག་ཨ་སྐྱོང་ཁག་གསུམ་སྤྱི་བླ་དཔོན་ལྔ་བཅུས་ཆིབས་
སྐྱེལ་བྱས་ཏེ་བླ་བྲང་དུ་ཕེབས་པས་འཇམ་བཞད་ལྔ་བ་བསྟན་པའི་རྒྱལ་མཚན་
དང་ཨ་པ་ཨ་ལོ་གཉིས་ཀྱི་ཚ་བོ་ཡིན་པའི་སྟབས་ཀྱིས་འཇམ་བཞད་སྐུ་ཕྲེང་ལྔ་བ་
བསྟན་པའི་རྒྱལ་མཚན་ཁོང་རང་ཉིད་ནས་ཕེབས་བྱམས་དང་དྲེལ་གཉིས་ཕུལ།
བཅིབས་སྐྱེལ་གྱི་ཕྱོགས་ནས་བསྟན་པའི་རྒྱལ་མཚན་གྱི་སྐུ་ཚབ་ལ་ནང་མཛོད་
ཆེན་མོ་གཙོ་བྱས་པའི་བླ་བྲང་གི་སྐུ་དྲག་བརྒྱད་ཅུ། ཧོང་ཟི་ལེན་གྱི་སྐུ་ཚབ་ལ་
དམག་མི་བཅུ་གསུམ། བླ་བྲང་ནས་ཀླུ་དེལ་ མཚལ་བར་བླ་བྲང་ ཤོག་ཁ་
བརྒྱད་ཅུའི་སྐུ་ཚབ་ཏུ་སྟོང་དམག་གསུམ་གྱིས་ཆིབས་སྐྱེལ་བྱས། དམ་པ་གོང་
མའི་ཐོབ་ ཐང་མཐོ་བའི་ཕྱོགས་ནས་གདུགས་རྟ་དར་བཅུ་གསུམ་བསྒྲེངས།
དེ་ནས་སྔ་གཞུག་ཏུ་དགོན་པ་གོང་མ་དང་བཀྲ་ཤིས་ཆོས་གླིང་། ཉིན་ཤུགས་
ཐང་སོགས་སུ་ཆིབས་ཁ་བསྒྱུར་ཏེ་ས་དེ་དག་གི་སེར་སྐྱ་མང་ཚོགས་མང་པོས་
དགའ་བསུ་དང་ཁྲི་སྟོན་རྒྱ་ཆེན་མཛད། དགུང་ལོ་བདུན་ནས་ཉེར་གཅིག་



ཐུན་ཏེ་བདེ་ཆེན་དགོན་བཤད་སྒྲུབ་དར་རྒྱས་ཕུན་ཚོགས་གླིང་། · 723，
བར་གདན་ས་བསྐྱངས། མགོ་ལོག་ཏུ་ཕེབས་ནས་རྒྱལ་ཁབ་ཀྱི་བྱ་བའི་འགན་
ཁུར། སྔ་གཞུག་ཏུ་མགོ་ལོག་ཁུལ་དམངས་ཆེན་གྱི་ཀྲུའུ་རིན་གཞོན་པ་དང་
རྨ་ལྷོ་ཁུལ་སྲིད་གྲོས་ཀྱི་ཀྲུའུ་ཞི་གཞོན་པའི་འགན་ཁུར་བ་དང་། ད་ལྟ་ཡང་
དགོན་པ་གོང་འོག་གཉིས་ཆོས་སྲིད་གཉིས་ཀྱིས་བསྐྱངས་དང་སྐྱོང་བཞིན་སྐུ་
འཚོ་ཞིང་བཞེས་ལགས་སོ། །
དེ་ཡང་བཤད་སྒྲུབ་དར་རྒྱས་ཕུན་ཚོགས་གླིང་ངམ་འབའ་ཡུལ་རྒྱལ་པོ་
གོ་ཆེན་གྱི་ལྷ་ཞོལ་དུ་ཆགས་པའི་བདེ་ཆེན་དགོན་པ་འདི་ནི་བདེ་ཆེན་སྐུ་ཕྲེང་
དྲུག་པ་བློ་བཟང་ཆོས་འཕེལ་རྒྱ་མཚོ་ཁོང་དགུང་ལོ་བདུན་ཅུ་དོན་གསུམ་པ་ས་
མོ་སྦྲུལ་གྱི་ལོར་གསར་འདེབས་མཛད། ཁོང་གིས་དགོན་གནས་འདིར་ས་
འདུལ་མཛད་སྐབས་ཨོའུ་ཀྱུའི་གསང་སྔགས་པ་བསྟན་དར་གྱིས་དུང་དཀར་པོ་
གཡས་འཁྱིལ་ཐོགས་ཏེ་ལྷ་བསང་བཏང་བ་དང་དུས་མཉམ་པས་རྟེན་འབྲེལ་
འགྲིག རྫོང་སྔོན་པདྨ་ཐུགས་མཆོག་ནས་ཀྱང་དགོན་པ་འདིར་བཀྲ་ཤིས་
དགེ་བཅུ་ཚང་བའི་སར་བསྔགས་པ་དང་། ཁམས་ཀྱི་བླ་མ་ཞུགས་སྒང་རིན་
པོ་ཆེ་ནས་ཕྱག་ཕྲེང་གཏོར་ཏེ་མ་འོངས་པ་ན་བྱང་ཆུབ་སེམས་དཔའ་མཐུ་ཆེན་
ཐོབ་ཀྱི་སྤྲུལ་པ་བྱོན་ཏེ་འགྲོ་དོན་སྐྱོང་གསུངས་པ་དང་། དཔའ་མཆོག་ཨ་
ཐོའི་བརྡ་ཡིག་ལྟར། སྐུ་ཚ་བློ་བཟང་ཉི་མའམ་དབོན་པོ་ཅིག་ཤོས་དགོན་
འདི་ཀའི་ཐུགས་བརྟག་གི་ཆེད་དབུས་གཙང་གཉིས་སུ་མངགས་ནས་ ཐུགས་
བརྟག་ཞུས་པའི་སྐབས་སུ། ཆོས་སྐྱོང་ཆེན་པོ་རྒྱལ་ཆེན་ཤུགས་ལྡན་གྱིས་
འཇམ་མགོན་བསྟན་པའི་ཅོད་པན་ངོམ་པའི་མཆོག ཅེས་དང་། གླང་
ཐང་བའི་གདུང་མདུན་ནས་ཆུ་བརྟག་དང་། བཀྲ་ཤིས་ལྷུན་པོ་དང་དགའ་
ལྡན་བྱང་རྩེ་གཉིས་སུ་དཔལ་ལྡན་ལྷ་མོའི་མདུན་ནས་མཚན་བརྟག་ སོགས་



་་
·724 ， མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས། -
དབུས་གཙང་གཉིས་ནས་ཞུས་པའི་ཐུགས་བརྟགག་ཆེ་ཕྲ་རྣམས་ཕྱིར་ཐོན་ཚེ་ཁོང་
ལ་ཕུལ་བས། དེ་ཐམས་ཅད་ཉིད་ཀྱི་ཐུགས་དང་མཐུན་པར་སྐྱེ་དགུའི་བསོད་
ནམས་ཀྱི་ཞིང་ དུ་ ལྷ་ཁང་ འདི་ ཉིད་ལོ་ གཉིས་ ཀྱི་ རིང་ལ་གསེར་ཚོན་ དང་།
རྒྱལ་བ་བྱམས་མགོན་སོགས་སྐུ་རྟེན་རྣམས་དང་བཀའ་འགྱུར་སོགས་གསུང་
རྟེན་གྱི་སྐོར། མཁོ་བའི་ལྷ་ཆ་མཆོད་ཆ་ཅི་དགོས་དང་། བླ་གྲྭ་རྣམས་ཀྱི་ཁྲི་
གདན་ཚུན་ཚད་ལེགས་གྲུབ་ཏུ་མཛད་ནས་དགའ་སྟོན་བྱས་སོ། ། དེ་ནས་
དགོན་འདིའི་བླ་གྲྭ་རྣམས་ཀྱིས་གཙོས་ཡུལ་ཕྱོགས་གང་གི་གདུལ་བྱ་རྣམས་ལ་
གང་འཚམ་ པའི་ དབང་ ལུང་ ཁྲིད་ གསུམ་ སོགས་ ཀྱིས་ ཚིམ་ པར་ མཛད།
དགོན་འདི་ཆོས་སྲིད་ཀྱི་སྒོ་ནས་ལེགས་པར་བསྐྱངས་ཏེ་གྲྭ་ཚང་རྒྱས་པ་དང་བླ་
སྤྲུལ་མང་པོའི་ཞབས་འདེགས་པ་དང༌། ཆེར་རྒྱས་པ་ན་ལྷ་ལྡན་སྨོན་ལམ་
ཆེན་མོའི་ཞལ་བཞེས་ལེགས་པར་བཙལ་ཏེ་གོས་སྐུ་ཆེན་མོ་དང་། བྱམས་
སྐོར་སོགས་རོང་བོ་དགོན་ཆེན་སྤྱི་འཛུགས་སྲོལ་ལྟར་ཚགས་སུ་ཆུད་པར་མཛད།
ཡོས་ལོར་སྨོན་ལམ་གསར་དུ་བཙུགས་ པ་དང་། རྗེས་ནས་འཆམ་ གྱི་ཁ་
བསྐངས་པ་དང་། ཕྱིན་ཆད་ཀྱི་ལས་ཁུར་ཐམས་ཅད་དབོན་པོ་ཅིག་ཤོས་ལ་
གཏེད། གསུང་རྩོམ་པོ་ཏི་བཅུ་ལྷག་ཏུ་ལོངས་པ་རྣམས་རྒྱས་བཏབ་སྟེ་ས་པོ་
སྟག་གི་ལོའི་རྒྱལ་ཟླ་བའི་དཀར་ཕྱོགས་ཀྱི་སྟོང་བ་གསུམ་པའི་ཉིན་ངོ་མཚར་
བའི་མཛད་ པས་ གདུལ་ བྱ་ རྟག་འཛིན་ ཅན་ རྣམས་ ཆོས་ ལ་ སྐུལ་ བའི་ ཕྱིར་
གཟུགས་སྐུའི་བཀོད་པ་ ཟག་མེད་ཀྱི་དབྱིངས་སུ་ བསྡུས་པའི་ཚུལ་ མཛད་དོ།
དེ་ནས་སྐྱབས་མཆོག་རྡོ་རྗེ་འཆང་ཆེན་པོའི་དགོངས་རྫོགས་དང༌། རང་
ཅག་བླ་གྲྭ་ཡོངས་ཏེ་ཁོང་ཉིད་ལ་དྲིན་གཟོ་དང་འབྲེལ་ཐོགས་ཇི་སྙེད་པ་རྣམས་
སྐྱེ་དགུའི་བསོད་ནམས་ཀྱི་ཞིང་དུ་ཁོང་གི་ཐུགས་སྨོན་ལྟར་དབོན་པོ་ཅིག་ཤོས་



ཐུན་ཏེ་བདེ་ཆེན་དགོན་བཤད་སྒྲུབ་དར་རྒྱུས་ཕུན་ཚོགས་གླིང་ ་ 725 ་
གིས་མ་
བློ་བཟང་ཉི་མ་ཚང་གིས་ཆོས་སྲིད་གཉིས་ཀྱིས་བསྐྱུངས་སོ། །
སྐབས་སུ་གླེང་བར་བྱ་བ་ནི། བདེ་ཆེན་བློ་བཟང་ཆོས་འཕེལ་ རྒྱུ་
མཚོའི་སྐུ་དབོན་བདེ་ཆེན་དགེ་བཤེས་བློ་བཟང་ཉི་མ་ཁོང་ནི་བོད་རབ་བྱུང་
བཅོ་ལྔ་བའི་ཤིང་སྤྲེལ་ཏེ་སྤྱི་ལོ1884ལོར་ཧོར་བདེ་ཆེན་དུ་བློ་བཟང་ཆོས་
འཕེལ་རྒྱ་ མཚོའི་ཚ་ བོར་འཁྲུངས། ཡབ་ཀྱི་ མཚན་ ལ་ དམག་ བན་ དང་།
ཡུམ་གྱི་མཚན་ལ་ཨ་ངོའུ་ཟེར། ཆུང་པའི་དུས་ནས་བྱང་ཆུབ་ཀྱི་སེམས་རྒྱུད་
ལ་ལྷན་སྐྱེས་སུ་མངའ་ཞིང་། གཞན་གྱི་སྲོག་གཅོད་པ་མཐོང་ཚེ་མིག་གིས་
བལྟ་མི་ཕོད་པར་སྤྱན་ཆབ་བསིལ་བ་སོགས་བྱང་ཆུབ་སེམས་དཔའི་སྤྱོད་པས་
རྒྱུད་མ་བཏང་བ་ཞིག་གོ ། དེ་ནས་དགུང་ལོ་བདུན་གྱི་སྟེང་བདེ་ཆེན་བཀྲ་
ཤིས་ཆོས་གླིང་གི་ཆོས་གྲྭར་ཞུགས་ཏེ། ཁོའི་ཁུ་བོ་སྨན་པ་ཡེ་ཤེས་ལས་ཡི་གེ་
འབྲི་ཀློག་སྦྱངས་པས་ཚེགས་མེད་དུ་མཁྱེན། ཉིན་རེར་དཔེ་ཆ་ཁྲུ་གང་མ་
ཤོག་གྲངས་ གསུམ་ རེ་ བློར་སྐྱོར་ཐུབ། དགུང་ལོ་ བཅོ་ ལྔའི་ སྟེང་ འཛམ་
དབྱངས་རིགས་ལྔའི་བསྙེན་པར་ལོ་གསུམ་ ལ་བཞུགས་པས་ རིག་ པའི་རྣམ་
དཔྱོད་རང་བཞིན་དུ་བརྡོལ་བ་ལྟར་བྱུང་། དགུང་ལོ་བཅོ་བརྒྱད་ཀྱི་སྟེང་བློ་
བཟང་ཆོས་འཕེལ་རྒྱ་མཚོ་ལས་དགེ་ཚུལ་དང་དགེ་སློང་གི་སྡོམ་པ་རིམ་པར་
བཞེས། ཁུ་བོ་སྨན་པ་ཡེ་ཤེས་ལས་སུམ་རྟགས་དག་གསུམ་དང་། སྒྲ་སྙན་
ངག་ཚད་མ་སྐར་རྩིས་གསོ་རིག་སོགས་ལ་སྦྱང་བ་མཐིལ་ཕྱིན་པ་བགྱིས། བློ་
བཟང་ཆོས་འཕེལ་རིན་པོ་ཆེ་ལས་ལམ་རིམ་ཆེན་མོའི་ཁྲིད་ལུང་དང་། སྤྱོད་
འཇུག བསླབ་བཏུས། རྒྱན་འཇུག་སོགས་དང༌། གསོ་རིག་རྒྱུད་བཞི་
དང་། སྐར་རྩིས་ནག་རྩིས་སོགས་རིག་པའི་གནས་སྤྱི་དང་། བདེ་གསང་
འཇིགས་ གསུམ། མ་ ཅིག་ སྙན་ བརྒྱུད་ ཀྱི་ གཅོད་ དབང་། རྟ་ མགྲིན།



·726：
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
གདུགས་དཀར། སྒྲོལ་མ། སྨན་བླ་སོགས་ཀྱི་དབང་ཁྲིད་མང་དུ་བསྩལ།
ཨ་རོལ་རྡོ་རྗེ་འཆང་ལས་དབང་ལུང་རྗེས་གནང་སོགས་དམ་པའི་ཆོས་ཀྱི་བགོ་
སྐལ་ཅི་རིགས་ཤིག་ཐོབ། བླ་བྲང་དང་དྷི ཚ། རྭ་རྒྱ་སོགས་སུ་ཕེབས་
ནས་སློབ་གཉེར་མི་ཉུང་བ་གནང་། དགུང་ལོ་སུམ་ཅུའི་སྟེང་མ་ཅིག་སྙན་
བརྒྱུད་གཅོད་གཞུང་ལྟར་ཆུ་མིག་བརྒྱ་རྩ་འགྲིམ་པར་མཛད། དེ་ནས་རབ་
བྱུང་བཅུ་དྲུག་པའི་མེ་ཡོས་ཏེ་སྤྱི་ལོ1927ལོར་བློ་བཟང་ཆོས་འཕེལ་རིན་པོ་ཆེ་
དགུང་ལོ་བདུན་ཅུ་བཞེས་པའི་སྐབས་ཁོང་དཔོན་སློབ་གཉིས་ཀྱིས་འབའ་
གཞུང་རྒྱལ་པོ་གོ་ཆེན་གྱི་ལྷ་ཞོལ་དུ་བདེ་ཆེན་དགོན་བཤད་སྒྲུབ་དར་རྒྱས་ཕུན་
ཚོགས་གླིང་ཕྱག་འདེབས་གནང་ སྟེ་འདུ་ཁང་རྟེན་དང་བརྟེན་པ་བཞེངས།
དེ་ནས་དགུང་ལོ་བཞི་བཅུའི་སྟེང་བླ་མའི་ལུང་བསྟན་བཞིན་ཁམས་སུ་ཕེབས་
ནས་གྲུབ་པའི་དབང་ཕྱུག་ཆེན་པོ་ཀ༔ ཐོག་སྤེན་གྱུར་ཚང་དང་མཇལ། གྲུབ་
ཆེན་གྱིས་ཁོང་ཕེབས་པ་མཐོང་ནས་ཐུགས་དགྱེས་པ་གནང་སྟེ་ཁྱོད་ནི་ཁོ་བོའི་
སྔོན་གྱི་ངོ་ཤེས་ཡག་པོ་ཡིན་ལ་གླིང་གི་དཔའ་ཐུལ་བཟང་པོ་ཡིན་པ་ཤེས་ཞེས་
གསུངས་ཏེ་ཞིབ་རྒྱས་ཀྱི་གསུང་གླེང་མང་དུ་མཛད། གྲུབ་ཆེན་སྤེན་གྱུར་ལས་
ཐུན་མོང་དང་ཐུན་མོང་མ་ཡིན་པའི་གེ་སར་གྱི་དབང་ལུང་རྗེས་གནང་ཆོ་ག་
སོགས་མང་དུ་གསན། ཕྱིར་རང་དགོན་དུ་ཕེབས་ཏེ་གྲུབ་ཆེན་གྱི་ཐུགས་
བཀོད་ལྟར་རྒྱ་བསེན་གནོད་སེལ་གྱི་གྲུབ་ཆེན་གྱི་སྐུ་འདྲ་ཕྱག་ཏུ་ཕུར་བུ་ཁྲུ་གང་
བ་བསྣམས་པ་ཞིག་བཞེངས་ཏེ་སྐུ་རྒྱབ་ཏུ་བཞུགས་ཡོད། དེ་ནི་བྱིན་རླབས་
ཀྱི་ཚན་ཁ་མ་ཡལ་བ་ཞིག་ཡིན་པ་ཀུན་གྱིས་གླེང་ངོ་། ། དགུང་ལོ་ཞེ་དྲུག་སྟེང་
གསང་ཡུམ་བཞེས། དེ་ནས་བཟུང་དུས་རྒྱུན་ཕེབས་བཞུགས་གནས་སྐབས་
གང་དུའང་གེ་སར་དགྲ་ ལྷའི་རྒྱལ་པོའི་ལྷ་སྒྲུང་གི་བརྡ་དོན་ཐུགས་ལ་ཤར།



ཐུན་ཏེ་བདེ་ཆེན་དགོན་བཤད་སྒྲུབ་དར་རྒྱས་ཕུན་ཚོགས་གླིང༌། : 727 .
རྒྱུན་འཆང་གི་སོཊ་ཉི་ཤུ་ལྷག་ལ་དུས་ངེས་མེད་དུ་ཇ་ཡུན་ཙམ་ལ་སུག་བྲིས་
བགྱིས་ཏེ་གང་བར་བྱ། ཁོང་གི་གསུང་རྩོམ་གྱི་སྐོར་ལ་དབུ་མའི་ལྟ་མགུར།
གྲུབ་མཐའ་རྣམས་ཀྱི་འདོད་ཚུལ་ཕྱོགས་བསྡུས། རྣམ་འཇོམས་འགྲེལ་བ།
རྣམ་རྒྱལ་མའི་གཟུགས་ཀྱི་འགྲེལ་བ། ཡི་གེ་བརྒྱ་ཡི་གཟུངས་འགྲེལ། སུམ་
ཅུ་བའི་འགྲེལ་བ། ལོ་ རྒན་དྲུག་ཅུའི་རྩིས་གཞུང་། སྨན་གྱི་ལག་ལེན་
སོགས་སྨན་གྱི་སྐོར། སེང་གདོང་གཙོ་འཁོར་གསུམ་གྱི་ཆོ་ག མགོན་པོའི་
བསྐང་བཤགས། མགོ་ལོག་ཁང་སར་གྱི་རུས་མཛོད་དཔྱད་གཏམ་དགྲ་མི་
བསེན་འཇོམས་པའི་འཁྲུལ་འཁོར་སོགས་བརྩམས་ཆོས་མང་མོད་ང་བརྒྱུད་ཀྱི་
དགོན་སྡེ་བསྒྱུར་བཅོས་སྐབས་ཐམས་ཅད་དུས་ཀྱི་འཕོ་འགྱུར་གྱིས་བརླགས།
སྒྲུང་དཔེ་དུམ་པ་གཅིག་ཙམ་ད་དུང་བླ་བྲང་འཇམ་བཞད་ལྔ་པའི་དཔེ་མཛོད་
ཁང་དུ་བཞུགས་ཡོད་སྙམ། ཨ་ཁུ་རིན་པོ་ཆེ་འདི་ཚང་མངོན་མཁྱེན་གྱི་ཆ་
ནས་ཀྱང་ཧ་ལས་དགོས་པ་མང་ཞིང་། ལུང་བསྟན་པ་ཇི་བཞིན་ཁེལ་བས་ས་
དེ་གའི་སྐྱ་སེར་ཚང་མའི་དད་པའི་སྤུ་ལོང་གཡོས། མཚན་སྙན་གྱི་གྲགས་པ་
ཕྱོགས་བཅུར་ཁྱབ།
ཁོང་གི་མཚན་སྙན་དབུས་གཙང་གཉིས་པ་བླ་བྲང་ཕྱོགས་སུའང་གྲོགས་
ཆེ་བས་ཀུན་མཁྱེན་འཇམ་དབྱངས་བཞད་པའི་མ་ཡུམ་ཚེ་ལས་འདས་སྐབས་
གསལ་འདེབས་སུ་ཞུས་པས། ཚེ་དཔག་མེད་དང་ཐུགས་རྗེ་ཆེན་པོ། སྒྲོལ་
མ་བཅས་ཀྱི་གསེར་སྐུ་ལི་མ་སྤུས་ལེགས་དང་། གསུང་འབུམ་ཆ་ཚང་གཅིག
དངུལ་དཀར་གྱི་མཆོད་རྟེན་གཅིག་བཅས་སྐུ་གསུང་ཐུགས་རྟེན་དང་། སྐུར་
གཞི་ཆ་ཚང་། རྟ་ཟོག་སེམས་ཅན་གྱི་འབུལ་བ་བཅུ་ཕྲག་གསུམ་ཙམ་དང་།
སྟག་ལྤགས། གཟིག་ལྤགས། ཝ་སྐྱུ། སྲམ་སྐྱ། གོས་ཕྲུག་ཐེར་གསུམ་



， 728； མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས
སོགས་དངོས་པོ་གྱ་ནོམ་པ་གྲངས་མང་ཕུལ་བ་སོགས་ཆེ་དགུས་གཙུག་ཏུ་བཀུར།
ཁོང་གི་སྐུ་ཚེ་སྨད་ལ་སྒྲུབ་སྡེ་འདི་ཆོས་སྲིད་གཉིས་ཀྱིས་བསྐྱངས། ལྷོ་
བྲག་སྐུ་ཕྲེང་བདུན་པ་སྐལ་བཟང་ལུང་རྟོགས་རྒྱ་མཚོ་གདན་སར་བཀོད། ལྷ་
ལྡན་སྨོན་ལམ་ཆེན་མོ་ དང་། གཉིས་ པའི་གདུགས་ དཀར་ བཟློག་ཆེན།
གསུམ་པའི་སྒྲུབ་མཆོད། བཞི་བའི་མཆོད་པ་དང་བསྙེན་གནས། དགའ་
ལྡན་ལྔ་མཆོད་ཆེན་མོ། བོད་ལོའི་ཡུམ་རཱ་ཛ་དང་སྐུ་རིམ་སོགས་ཆད་ལྷག་
མེད་པར་ཡར་རྒྱས་སུ་བཏང་། དྷི་ཚའི་དགེ་བཤེས་བསམ་གཏན་རྒྱ་མཚོའམ་
བླ་བྲང་དགེ་བཤེས་གདན་དྲངས་ཏེ་མཚན་ཉིད་བཙུགས། རེབ་གོང་རི་ཁྲོད་
པ་ཆོས་དབྱིངས་སོགས་ཕེབས་ཏེ་གཞི་གསུམ་གྱི་ཕྱག་ལེན་བཙུགས། ད་དུང་
དགོན་པ་གསར་དུ་འདེབས་སྐབས་དཔལ་མཆོག་ཚུལ་དབང་གི་ས་ཆ་བདག་
སྤྲོད་ཀྱི་ས་ཡིག་ནང་ལྟར་སླར་ཡང་ལཱ་མོའི་ཞབས་དྲུང་གི་མི་སྣ་ཁ་སེང་གེ་དང་རྒྱ་
གུ་རུ་སོགས་དཔང་བཞག་སྟེ་ཤ་ལ་བེའུ་སྐྱེ་མན་ཆད་དང་རྐ་ཆུང་ཁ་ཡ་ཡན་ཆད་
བདེ་ཆེན་དགོན་གྱི་ཕུའི་རྩྭ་ས་དང་མདོའི་ཞིང་སར་བཀོད། ཡུལ་འདིའི་ཆེ་
དགུ་ཡོངས་ཀྱིས་སྤྱི་བོར་བཀུར་ཏེ་མེ་ཕོ་སྤྲེལ་ལོའི་རྒྱལ་ཟླའི་དམར་ཕྱོགས་རྫོགས་
པ་གཉིས་པར་གཟིགས་སྐུ་ཆོས་དབྱིངས་སུ་བསྡུས་སོ། །
སླད་ཆར་ཆོས་སྡེ་འདིར་ལུགས་གཉིས་ཀྱི་བཀའ་དྲིན་མཆོག་ཏུ་ཆེ་བའི་
ཁྲི་རབས་དང་པོ་དགའ་རབ་སྐུ་ཕྲེང་གཉིས་པ་འཇམ་དབྱངས་ཐུབ་བསྟན་
བསྟན་པའི་ཉི་མ། ཁྲི་ རབས་གཉིས་པ་ཇ་ སག་སྐུ་ཕྲེང་བཞི་བ་བློ་བཟང་
བསྟན་པའི་རྒྱལ་མཚན། ཁྲི་རབས་གསུམ་པ་རྫོང་སྔོན་པདྨ་ཐེག་མཆོག་གི་
ཡང་སྤྲུལ་སྐུ་ཕྲེང་གསུམ་པ། ཁྲི་རབས་བཞི་བ་ཨ་རིག་ སྐུ་ཕྲེང་གཉིས་པ།
ཁྲི་རབས་ལྔ་བ་རེ་བཤེས་ཀྱེ་མང་པ་ཨ་ལགས་ལྷ་དར་རྒྱལ་དང་། ཁྲི་རབས་



ཐུན་ཏེ་བདེ་ཆེན་དགོན་བཤད་སྒྲུབ་དར་རྒྱས་ཕུན་ཚོགས་གླིང་།，729 •
དྲུག་པ་འཇམ་དབྱངས་བསྟན་པའི་དབང་ཕྱུག ཁྲི་རབས་བདུན་པ་དགེ་
བཤེས་བློ་བཟང་ཉི་མ་མཆོག་དང་། ཁྲི་རབས་བརྒྱད་པ་ཐུབ་བསྟན་བཤད་
སྒྲུབ་ཉི་མ་སོགས་ངུར་སྨྲིག་འཆང་བའི་ཚོགས་དང་། གྲུབ་པའི་དབང་ཕྱུག་
བྲག་དཀར་སྔགས་རམས་པ། དྲུང་ཡིག་ སྐུ་སྐྱེ་འཇམ་དབྱངས་དར་རྒྱས།
རིག་འཛིན་དེ་གའ་རབ་རྡོ་རྗེ། ཆུ་སྐྱུ་བློ་བཟང་ཡེ་ཤེས་རྒྱ་མཚོ། དགོན་བློ་
བཟང་ཆོས་ཀྱི་དབང་ཕྱུག་སོགས་ནི་རྒྱལ་བསྟན་རིན་པོ་ཆེ་བཤད་སྒྲུབ་ལས་
གསུམ་གྱིས་བླ་ནས་བླར་འདེགས་མཁན་ཤ་སྟག་གོ །
ཆོས་སྡེ་འདིའི་གཙུག་ལག་ཁང་དུ་བཞུགས་པའི་སྐུ་གསུང་ཐུགས་རྟེན་
གྱི་རིམ་པ་མདོ་ཙམ་བརྗོད་ན། ཇོ་བོ་ཤཱཀྱ་མུ་ནེ། ཐུབ་དབང་མེ་ཐུབ་མ།
རྡོ་ཡེ་ཤེས་ལས་གྲུབ་པའི་ནན་ཧེ་ཐུགས་རྗེ་ཆེན་པོ། གུ་རུ་སམ་བྷ་ཝའི་ཕྱག་
མཚན་རྡོ་རྗེ་རྩེ་དགུ་བ་ཁྲུ་གང་ཅན། རི་དྭགས་བསེ་རུའི་རྭ། ཆོས་དུང་
གཡས་འཁྱིལ། གོང་ ས་པཎ་ཆེན་མཆོག་གི་རྟེན་ སྣ་ ཁྲི་འདུས་ཀྱི་རིལ་བུ།
ཨ་རིག་དགེ་བཤེས་ཆེན་མོའི་ཆོས་སྣམ་སྟན་སྐུ་ཤམ། ཤིང་བཟའ་རིམ་བྱོན་
གྱི་ན་བཟའ་ཆ་ཚང་། འདུ་ཁང་ནང་དུ་རྗེ་བཙུན་བྱམས་ཆེན་སྲས་ཀྱི་ཐུ་བོ་
གཉིས་དང་བཅས་པ། རྗེ་བློ་བཟང་གྲལ་དུས་པའི་དཔལ་ཡབ་སྲས། མཁན་
སློབ་ཆོས་གསུམ། དུས་འཁོར། རིག་ལྡན་སོགས་དང་། ཁོང་བདེ་ཆེན་
སྐུ་ཕྲེང་དྲུག་པ་ཡབ་སྲས་གཉིས་ཀྱི་གདུང་རྟེན་བྱིན་རླབས་ཀྱི་དྲོད་རླབས་ཐོལ་
ལེ་བཅས་སྐུ་འདྲ་མང་པོ་བཞུགས། ལྟུང་བཤགས་ཀྱི་ལྷ་སོ་ལྔ། འཕགས་
པའི་གནས་བརྟན་བཅུ་ དྲུ་བ། བདེ་གསང་འཇིགས་གསུམ། ཐུགས་རྗེ་
ཆེན་པོའི་ཞིང་བཀོད། གདུགས་དཀར་ཕྱག་སྟོང་སྤྱན་སྟོང་གི་ལྷ་ཚོགས།
སྨན་བློ་ བདེ་ གཤེགས་ བརྒྱུད། མཛད་ བཅུ། སྐྱེས་ རབས་ སོ་ བཞི་ བ་



་730 ·
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
སངས་རྒྱས་སྟོང་སྐུ མགོན་ཆོས་བརྒྱད། སྲིད་པའི་འཁོར་ལོ། རྒྱལ་
ཆེན་སྡེ་བཞི་སོགས་སྐུ་རྟེན་གྲངས་མེད་པ་དང་། རྒྱལ་བའི་བཀའ་འགྱུར་
ཆེན་མོ་དང་། རྗེ་ཡབ་སྲས་ཀྱི་གསུང་འབུམ། འཇམ་དབྱངས་བཞད་པའི་
གསུང་འབུམ། ཨ་རོལ་སྐྱེ་མང་པའི་གསུང་ཐོར་བུ་སོགས་གསུང་རྩོམ་པོད་
བརྒྱ་ཕྲག་ དུ་ མ་ བཞུགས་ཡོད་ལ། ད་དུང་མ་ཎི་དུང་འཁོར་འགའ་དང་
འཁོར་ཆུང་བཅུ་ཕྲག་དུ་མ་སོགས་སྐུ་གསུང་ཐུགས་ཀྱི་རྟེན་ཁྱད་འཕགས་ཅན་དུ་
མ་འགྲོ་པའི་བསོད་ནམས་ཀྱི་ཞིང་དུ་བཞུགས་སོ། །
དགོན་སྡེ་འདིའི་ཕྱིའི་བཀོད་པ་ལའང་། གཙུག་ལག་ཁང་དང་འདུ་
ཁང་གཅིག ནང་ཆེན་ལྔ། གྲྭ་ཤག་ལྔ་བཅུ་ལྷག་དང་། གཞན་ཡང་
མཆོད་གཞིས་ལྷ་སྡེ་དགོན་གོང་མ་དང་ཤ་བྲང་ཚོ་དྲུག རོང་བོ་སྦྲ་དཀར་ནག་
མགར་རྩེ་བོ་ལུ། འབའ་རོང་སྡེ་སོགས་དང་གྲྭ་རྒྱུན་རྣམས་ཀྱང་མཆོད་གཞིས་
ལྷ་སྡེ་ལས་ཐོན་པའི་གྲྭ་པ་བརྒྱ་ཕྲག་ཕྱེད་ཀྱིས་འཆད་ཉན་གྱི་བདུད་རྩི་ལ་རོལ་
བཞིན་མཆིས་སོ། །
དེ་ལྟར་མཉམ་མེད་ཙོང་ཁ་པ་ཆེན་པོའི་རིང་ལུགས་དྲི་མ་མེད་པ་རི་བོ་
དགེ་ལྡན་པའི་ཆོས་ སྡེ་ འདི་ཉིད་རབ་བྱུང་བཅུ་དྲུག་ པའི་ ས་ སྦྲུལ་ཏེ་སྤྱི་ལོ
1929ལོར་བཏབ་པ་ནས་རྒྱལ་སྲས་དུ་མས་བསྐྱུངས་ཏེ་ཡར་ཟླ་ལྟར་འཕེལ་
བཞིན་པ་ལ། རབ་བྱུང་བཅུ་དྲུག་པའི་ས་ཁྱི་སྟེ་སྤྱི་ལོ1958ལོར་དུས་ཀྱི་འཕོ་
འགྱུར་དང་བསྒྱུར་བཅོས་ཀྱིས་མགོ་སྟེང་སློག་སྟེ་ཐུབ་བསྟན་སྤྱི་དང་བྱེ་བྲག་ཆོས་
སྡེ་འདིར་ཡང་ནང་གི་རྟེན་བཞེངས། འཆད་ཉན་བགྱིད་མཁན་དགེ་འདུན་
པ་སོགས་གཏན་མེད་དུ་གྱུར། ཡིན་ནའང་ཁང་ཧྲུལ་གོག་པོ་འགའ་དང་འདུ་
༼ཁང་ལྷག་ནའང་མེ་རྟ་ལོའི་རིག་གནས་གསར་བརྗེ་ཆེན་པོ་ཞེས་པའི་རླུང་འཚུབ་



ཐུན་ཏེ་བདེ་ཆེན་དགོན་བཤད་སྒྲུབ་དར་རྒྱས་ཕུན་ཚོགས་གླིང་། ： 731 ་
དྲག་པོས་གངས་ཅན་སྤྱིའི་དགོན་སྡེ་ལྷག་འཕྲོ་ཐམས་ཅད་ཁྱུར་མུད་བཏང་བས་
དགོན་སྡེ་འདིའི་ཁང་ཧྲུལ་གོག་པོ་རྣམས་ཀྱང་མིང་གི་ལྷག་མ་ཙམ་དུ་གྱུར་ཏོ།།
ད་ནི་བསྟན་པ་ཡང་དར་གྱི་སྐབས་སུ་བབ་པ་ལ། རབ་བྱུང་བཅུ་དྲུག་
པའི་བགྲང་བྱ་ང་བདུན་པའི་ཆུ་མོ་ཕག་སྟེ་སྤྱི་ལོ1983ལོར་སྐྱབས་མཆོག་ལྷོ་
བྲག་སྤྲུལ་བའི་སྐུ་རིན་པོ་ཆེ་ཁོང་མི་མངོན་པའི་ཚུལ་དུ་ཕེབས་ཏེ་དགོན་འདིའི་
གྲྭ་རྒན་བློ་བསམ་ལ་ཁྱོད་ཀྱིས་གནས་འདིར་ཁང་བ་ཞིག་ཕུབ་སྟེ་བསྐང་གསོ་
དང་སྔོན་སྦས་ཀྱི་ལྷ་རྟེན་ཅ་ལག་བླངས་ནས་སྡོད་དགོས་ཞེས་བཀའ་བསྩལ།
ཕྱི་ལོ་ཤིང་ཕོ་བྱི་ལོར་མཆོག་གསུམ་རིན་པོ་ཆེའི་བསླུ་མེད་ཀྱི་ཐུགས་རྗེ་དང་།
དད་ལྡན་ཁ་བ་རི་བའི་སྤྱི་མཐུན་གྱི་བསོད་ནམས་ཀྱི་མཐུས་སླར་ཆོས་སྒོ་འབྱེད་
པའི་སྐལ་བཟང་མངོན་དུ་ཤར་སྟེ། བདག་ཅག་གི་སྟོན་པ་ཐུགས་རྗེ་ཅན་ལྷ་
ལས་བབ་པའི་དུས་ཆེན་ཁྱད་པར་བ་ལ། ཁ་ སོ་མཆོག་སྤྲུལ་རིན་པོ་ཆེས།
སྟོན་མཆོག་ལྷ་མིའི་རྣམས་འདྲེན་ཤཱཀ་ཐུབ་ཀྱི་སྐུ་བྱིན་ལྡན་དང་། ལྷོ་བྲག་སྐུ་
ཕྲེང་དྲུག་པའི་འདྲ་སྐུ་བྱིན་ཅན། དཔལ་ལྡན་ལྷ་མོའི་བསྙེན་ ཐང་ན་ག་བྲིས་
སོགས་སྐུ་གསུང་ ཐུགས་ཀྱི་རྟེན་བྱིན་ཅན་མང་པོ་དང་དངོས་པོ་གྱ་ནོམ་པ།
རྟ་ཐོག་སེམས་ཅན་དང་རྒྱུ་ནོམ་འབོར་ཆེན་བསྣམས་ཏེ་ཕེབས་ནས་ཆོས་སྒོ་ཕྱེས་
པའི་རྟེན་འབྲེལ་ཞུ་ཚིག་ཕུལ་བ་དང་ཆབས་ཅིག་རྫོང་ཨུའི་འཐབ་ཕྱོགས་གཅིག་
སྒྲིལ་པུའུ་དང་ཆོས་ལུགས་ལས་དོན་ཅུ། སྲིད་གྲོས་མི་སྣ་རྣམས་ལྷགས་ཏེ་
དགའ་སྟོན་གཟབ་རྒྱས་ཚོགས་ལ། ཕྱི་ལོར་སྐྱབས་རྗེ་ལྷོ་བྲག་མཆོག་ཕེབས་ཏེ་
ཕྱག་དབང་གནང་ཞིང་དགོན་པའི་རྟེན་བཞེངས་འཛུགས་སྐྲུན་དང་ཆོས་སྤྱོད་
ངག་འདོན། སྒྲིག་ཁྲིམས་བཅའ་ཡིག་སོགས་གསུང་འགངས་ཆེན་བསྩལ།
སྐབས་དེར་ཤ་བྲང་ཚོ་དྲུག་དང་ཁྱད་པར་དུ་སེ་བན་ཅང་གསུམ་གྱི་དཔོན་འོད་



，
32
༤ ཚོ་ལྷོ་ཁུevགཾན་སྡེ ཁན་བྷེ་ཙེ་སྒྱུ ཏྟི ་བ སྐུ༌
ལོ་སོབ།ས་སེར་སྐྱུ་ཐུན་མོང་ནས་ཉིན་ཞུས་ངོ་མ་ཆོད་པར་པདྨ་ལྷ་ དབྱལ་པོ་གོ་
ཆེན་གྱི་དཔལ་ མཁར་ གཞི་ རྩིག་རྨང་ པཏིངས་ ཏེ་ ཕྱག་ལས་ རྒྱ་ ཆེན་ གནང་།
ཕུང་སེལ་སྒྲོལ་མའི་གཏེར་སྒྲུབ་ཉིན་བདུ་ན་ལ་པ་གནང་། ས་པཅུད་བུམ་སྒྲུབ་
དང་ ས་ བད་པ།་ སྙིང་ གཏེར། ཀླུ་ གཏེར་ སོགས་ གཏེར་ སྒྲུབ་ འབོར་ཆེན།
སྐྱབས་རྗེ་ཆེ་ཤོས་མཆོག་གི་ཕྱག་དཔེ་རྒྱལ་པོ་པཎ་ཆེན་གོང་མ་རིམ་བྱོན་གྱི་རབ་
གནས་ལྡན་པའི་གསེར་འོད་ དུམ་ཚར་བྱིན་རླབས་ཀྱི་ཚན་ཁ་འབར་བ་དང་།
ད་དུང་ཆོས་སྣ་དུ་མ། དུང་དཀར་ཆ་སྒྲིག་ཌ་དྲིལ་བུམ་ཆུང་། སྨན་རཀ་
པགཏོར་གསུམ། ཆུ་གཉིས་ཉེར་སྤྱོད་འདོད་ཡོན་གྱི་དངོས་པོ། ལྷ་ཆ་མཆོད་
ཚ་ཅི་རིགས་གཏེར་ལ་སྦས་ཏེ་དཔལ་མཁར་ཚད་ལྡན་བསླངས། ལ་སྟོད་
དུའང་ཤ་བྲང་ཆོ་དྲུག དཀོན་གོང་མ་སོགས་ཀྱི་སྐྱ་མི་ལྔ་སྟོང་ཙམ་འབྱོར།
ཁོང་ནས་ཀུན་ལ་གསུང་བཀའ་གལ་ཆེན་བསྩལ་ཞིང་། ལྷ་བསང་དང་ཡུལ་
ཁྲུས། རབ་གནས་ཀྱི་ཆོ་ག་ལེགས་པར་གནང་སྟེ་བསྟན་པ་ནུབ་མེད་དང་
ཡུལ་ཁམས་བདེ་སྐྱིད་ཡོང་བའི་ཐུགས་སྨོན་རྒྱ་ཆེར་གནང་། སྐབས་འདིར་
བཀྲ་ཤིས་རྟགས་མཚན་མང་ལ་ནམ་མཁའ་ནས་སྦྲང་ཆར་བབས་ཤིང་འཇའ་
འོད་ཀྱི་གུར་ཕུབ། འབྲུག་གྲགས་ཤིང་གློག་འཁྱུག ཡུལ་འདིའི་བླ་དཔོན་
དྲག་ཞན་སེར་སྐྱ་དམངས་གསུམ་གྱི་གདོང་ལ་དཔྱིད་དཔལ་རྒྱས་ཤིང་སྐྱབས་རྗེ་
འདི་ཉིད་ཀྱི་སྙན་པའི་བ་དན་ཀུན་གྱིས་ཕྱར། །
ཆོས་སྡེ་ཆེན་པོ་འདི་ལ་ད་ལྟ་བཞུགས་པའི་རྟེན་བརྟེན་པ་བཅས་པའི་
དཀར་ཆག་ཉུང་བསྡུས་སུ་འགོད་པ་ལ། རབ་བྱུང་བཅུ་བདུན་པའི་བགྲང་བྱ་
གཉིས་པ་ས་ཕོ་འབྲུག་སྟེ་སྤྱི་ལོ1988ལོར་གཙུག་ལག་ཁང་ཆུང་བ་སྤྱན་ལྔ་ཙམ་
བཞེངས། དེར་བཞུགས་པའི་རྟེན་གྱི་གཙོ་བོ་རྗེ་བཙུན་བྱམས་པ་མགོན་པོའི་



ཨཱ་ཏི་ཐང་གཞིས་དགོན་བཀྲ་ཤིས་ཆོས་གླིང་}
. 733 ·
བྱམས་ཁང་ངམ་ལྷ་ཁང་དེར་ལོ་གསུམ་གྱི་རིང་ཕྱི་ནང་གི་བཀོད་པ་ཐམས་ཅད་
ཚགས་སུ་ཆུད། བརླང་བྱ་བཞི་བ་ལྕགས་རྟ་ལོ་ནས་བརྩམས་ཏེ་འདུ་ཁང་
གྱོན་ཉེར་བདུན་དང་ཐོག་ཁང་གྱན་དགུ་ལས་གྲུབ་པ་ཞིག་བཞེངས། ཆུ་སྤྲེལ་
ལོར་ཡོངས་ སུ་ གྲུབ། དེའི་ ནང་ དུ་ བཞུགས་ པའི་ རྟེན་ ཐོ་ ཙམ་བརྗོད་ན།
སྨན་ཕྱེ་རྒྱ་མ་བརྒྱ་ཕྲག་དང་རིན་པོ་ཆེའི་ཕྱེ་མ་སོགས་ལས་བཟོས་པའི་སྨན་སྐུ་ཚེ་
ཆུང་བཅུ་ཕྲག་འགའ་རེ་བཞུགས་པ་ནི། ལྷོ་གྲགས་སྐུ་ཐོག་མའི་འདྲ་སྐུ་ཁྲི་
དྲུག་འགྱོགས་ཅན་དང་། དགེ་བཤེས་བློ་བཟང་ཉི་མ་ཚང་གི་འདྲ་སྐུ་མི་
འཁྲུབ༽ས་པ་ཁྲི་དྲུག་ལྡན། དུས་འཁོར། རིགས་ལྡན་དྲག་པོའི་འཁོར་ལོ་
ཅན། རྗེ་ཡབ་སྲས་གསུམ། དུས་གསུམ་སངས་རྒྱས། མཁན་སློབ་ཆོས་
གསུམ། ཚེ་ཡི་ལྷ་མཆོག་རྣམ་གསུམ། རྒྱལ་དབང་བཅུ་བཞི་བ་ངག་དབང་
བློ་བཟང་བསྟན་འཛིན་རྒྱུ་མཚོས་གནང་བའི་སྟོན་པ་གཙོ་འཁོར་གསུམ་གྱི་ཞལ་
ཐང་སོགས་སྐྱེས་ཆེན་དུ་མས་གནང་བའི་ནང་རྟེན་བྱིན་ཅན་གཞན་དག་ཀྱང་
བཞུགས་སོ། །
ཐང་གཞིས་དགོན་བཀྲ་ཤིས་ཆོས་གླིང་།
ཐང་གཞིས་དགོན་བཀྲ་ཤིས་ཆོས་གླིང་ངམ་ཁ་སྒང་མཚམས་ཁང་ནི།
ཐུན་ཏེ་རྫོང་འབའ་ལུང་ཞང་སྲིད་གཞུང་ནས་བྱང་ཕྱོགས་སུ་སྤྱི་ལེ་བཅོ་བརྒྱད་
ཀྱི་ས་ཀྱི་ཕུར་རིའི་ནུབ་ཕྱོགས་མོ་ཡང་ལུང་བའི་མདོར་ཆགས་ཡོད་ལ། གྲུབ་
མཐའ་ནི་དགེ་ལུགས་པ་ཡིན།
སྒྲུབ་སྡེ་འདི་ནི་སྤྱི་ལོ1952ལོར། ཡིལ་གྲྭར་དགེ་འདུན་བསྟན་པ་
རབ་རྒྱས་ཀྱི་དངོས་སློབ་ཐོ་ལེ་དགོན་པའི་དགེ་སློང་རབ་འབྱོར་དང་། ཤེས་



·734· མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
ས =
རབ། དགེ་ཚུལ་བརྩོན་འགྲུས་རྒྱ་མཚོ། དགེ་འདུན་འཕེལ་རྒྱས་བཅས་
རང་ཡུལ་དང་ཉེ་སའི་གནས་དེར་མཚམས་སུ་བཞུགས་ནས་སྒྲུབ་པ་ཉམས་སུ་
བླངས། རིམ་གྱིས་མཚམས་པ་ཉེར་གཉིས་ལྷག་ལ་འཕུར་ཏེ་སྒྲུབ་སྡེ་ཆུང་ངུ་
ཞིག་ཏུ་གྱུར། རིག་གནས་གསར་བརྗེའི་སྐབས་ཐམས་ཅད་ཤུལ་མེད་དུ་གྱུར།
ཆོས་ལུགས་དད་མོས་རང་དབང་གི་སྲིད་ཇུས་དངོས་སུ་ལག་ལེན་ཏུ་བསྟར་བ་
དང་བསྟུན། དད་ལྡན་མང་ཚོགས་ཀྱི་རེ་འདུན་ལྟར་སྤྱི་ལོ1986ལོར་རིམ་
པ་གོང་མས་ཆོས་ལུགས་ཀྱི་བྱ་འགུལ་སྤེལ་ཡུལ་དུ་ཆོག་མཆན་བཀོད། རྗེས་
སུ་དེ་གའི་གྲྭ་པ་དང་བསྟན་པའི་སྦྱིན་བདག་རྣམས་ནས་བླ་མ་ཡིལ་གེར་བསྟན་
པའི་རྒྱལ་མཚན་ཚང་ལ། ཁྱེད་ཀྱིས་དགོན་པ་གསར་འདེབས་གནང་དགོས་
ཞེས་ཞུས་པར་བརྟེན། ཡིལ་གེར་ཚང་གིས་རྫོང་ཆོས་ལུགས་ཅུ་ལ་རེ་འདུན་
ཞུས་པ་ལྟར་ཆོས་ལུགས་ཅུས་ཐང་གཞིས་དགོན་པ་འདི་རྒྱུ་བསྐྱེད་དང་ཆོས་སྒོ་
ཕྱེ་ཆོག་པའི་ཆོག་མཆན་གནང་།
སྤྱི་ལོ1991ལོའི་སྣོན་ཟླའི་ཚེས་དྲུག་ཉིན། བླ་མ་ཡིལ་གེར་ཚང་གིས།
བླ་མ་ཀ་མདོ་ཚང་དང་། འཇམ་དབྱངས། བློ་བཟང་འཇམ་དབྱངས་
བཅས་ཁྲིད་དེ་དགོན་ས་འཚོལ་དུ་སོང་། མོ་ཡང་ལུང་མདོར་སླེབས་དུས་
རྒན་པོ་ཁ་ན་སོ་མུ་ཏིག་ཙམ་མེད་པ་མིང་ལ་སྟག་ལྷ་རྒྱལ་ཟེར་བ་ཞིག་གིས་ལྷ་
དར་དཀར་ པོ་ ཞིག་ གིས་ མདུན་ བསུས་ ཏེ་ཞུ་བ། ས་འདི་ རེབ་ གོང་ སྐུ་
གཞོབ་ས་ཚང་གིས་ལུང་བསྟན་པའི་ས་ཡིན། མདུན་ན་ཀླུ་མཚོ་ཟེར་བ་ཡོད་
ཅིང་། མདང་དགོང་ངའི་རྨི་ལམ་དུ་བླ་མ་ཁྱེད་ཀྱིས་ཞྭ་ནག་ཕོར་ཁ་གྱོན་ཏེ་
སླེབས་པ་དང་། དགོན་པ་གྲུབ་སྟེ་རྒྱབ་རིའི་སྒང་དུ་ཤུག་པའི་ནགས་ཚལ་
གྱིས་ཁྱབ་པ་མཛེས་ལྗོངས་ཤིག་ ་གྱུར་བ་རྨིས་ཞེས་ཞུས་པས། བླ་མས།



ཐུན་ཏེ་ཐང་གཞིས་དགོན་བཀྲ་ཤིས་ཆོས་གླིང༌།
：735
ང་རང་སྟག་ལོ་བ་ཡིན་ལ་ཁྱོད་ཀྱི་མིང་ལ་སྟག་ལྷ་རྒྱལ་ཟེར་བས་རྟེན་འབྲེལ་ཡག་
པོ་འགྲིག་བྱུང་ཞེས་གསུངས་ཏེ་ས་བརྟག་ཞིབ་ཏུ་གནང་། དེ་ནས་བླ་མ་ཡིལ་
གེར་ཚང་གིས་སྐྱབས་རྗེ་ཆུ་བཟང་རིན་པོ་ཆེར་ལུང་བསྟན་ཞུས་པ་ན། ཆུ་
བཟང་རིན་པོ་ཆེས་ཀྱང་དགོན་ས་ཡག་པོ་ཡིན་འདུག་གསུངས་པས། རྗེས་སུ་
དགོན་ས་མོ་ཡང་ལུང་མདོ་འདིར་ཐག་བཅད། །
དགོན་ས་སྤོར་དགོས་པའི་རྒྱུ་མཚན་ནི། སྔོན་གྱི་དགོན་ས་ནི་ཁ་སྒང་
སྡེ་བའི་ཉིན་དུ་ཡོད་ལ། གནས་དེ་རུ་ཆུ་དཀོན་པར་མ་ཟད་སྐྱེལ་འདྲེན་ཡང་
ཧ་ཅང་སྟབས་བདེ་མིན་པས་སྐྱ་སེར་ཚང་མ་དགོན་ས་སྤོར་རྒྱུར་འཐད་པོ་བྱུང་
ཞིང་། ཕྱི་ལོར་བླ་མ་ཡིལ་གེར་ཚང་གིས་གཙོ་འགན་བཞེས་འོག དགོན་
འདིའི་གྲྭ་པ་རྣམས་དང་། སྦྱིན་བདག་ཕོ་མོ་རྣམས་གྲོས་གཅིག་མཐུན་གྱིས་
གཙུག་ལག་ཁང་དང་། རྟེན་གསུམ་བཞེངས་རྒྱུར་སྟ་གོན་ལེགས་པོ་བྱས།
སྤྱི་ལོ1992ལོའི་སྣོན་ཟླའི་ཚེས་དྲུག་ཉིན་གྲྭ་པ་རྣམས་ཀྱིས་བསངས་
རྣམ་དག་་མ་དང་། བཀྲ་ཤིས་བརྩེགས་པ་གསུངས་ཏེ་ལས་མགོ་དངོས་སུ་
བརྩམས། ལོ་དེའི་ཟླ་དྲུག་པའི་ནང་འདུ་ཁང་གི་ཀ་རིང་བསླངས། ཟླ་
བརྒྱད་པའི་ནང་འདུ་ཁང་གི་ཆོས་འཁོར་དང༌། རི་དྭགས་ཕོ་མོ། གསེར་
ཏོག་བཅས་བཞེངས་གྲུབ། ཆུ་བྱ་ལོར་འདུ་ཁང་ལ་གསེར་ཚོན་ཕུལ་བ་དང་
གྱན་ཐང་སོགས་བཞེངས། ཉིས་ཐོག་ཏུ་སངས་རྒྱས་ཀྱི་མཛད་པ་བཅུ་གཉིས་
ཀྱི་སྤྱན་ཐང་གསུམ། འོག་ཁང་དུ་སྟོན་པ་གཙོ་འཁོར་གསུམ། རྗེ་སྟོང་སྐུ།
སྒྲོལ་མ། བདེ་གསང་འཇིགས་གསུམ། འགྲོ་མགོན་རྣམ་གསུམ། ཉེ་
བའི་སྲས་ཆེན་བརྒྱད། མཁའ་སྤྱོད་མ། ཐུགས་རྗེ་ཆེན་པོ། རྒྱལ་དབང་
བསྟན་འཛིན་རྒྱ་མཚོས་ཡིལ་གེར་ཚང་ལ་གནང་བའི་སྟོན་པ་གཙོ་འཁོར་གསུམ་



• 736，
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
གྱི་ཞལ་ ཐང་སྤུས་ལེགས་བྱིན་ཅན་གཅིག གཞན་ཡང་། མགོན་ཆོས་
གསུམ་དང་། རྣམ་སྲས་ཀྱི་གྱན་ཐང་། སྒོ་ཁྱམས་སུ་རྒྱལ་ཆེན་བཞིའི་རྒྱན་
ཐང་བཅས་བཞུགས་སོ། །
ཤིང་ཁྱི་ལོའི་ལྷ་བབས་དུས་ཆེན་ཉིན། ཁ་སྒང་གཙོས་དགོན་འདིའི་
སྦྱིན་བདག་སྡེ་བ་བདུན་གྱི་དད་ལྡན་མང་ཚོགས་ལྷན་གཅིག་ཏུ་འདུས་ནས་འདུ་
ཁང་ཡོངས་གྲུབ་ཀྱི་གསོལ་སྟོན་རྒྱ་ཆེན་བཤམས། རྒྱུན་གྱི་ཆོས་ཐོག་དང་།
འདོན་རྟ་དབྱངས་གསུམ་སོགས་ཆོས་སྤྱོད་ཀྱི་རིམ་པ་མཐའ་དག་ཐོ་ལེའི་དགོན་
ལྟར་བྱས། བསྟན་སྲུང་གི་གཙོ་བོ་ལ་དམ་ཅན་རྡོར་ལེགས་བསྟེན་པ་ཡིན་ནོ།།
ཁོ་ནག་མཚམས་ཁང་ཨོ་རྒྱན་ངེས་དོན་གླིང་། །
ཁོ་ནག་མཚམས་ཁང་ཨོ་རྒྱན་ངེས་དོན་གླིང་ནི། ཐུན་ཏེ་རྫོང་འབའ་
གཡེར་མོ་གཞོང་གི་མཐོན་པོ་བཅུ་གསུམ་གྱི་ནང་ཚན་བློན་པོ་བསླབ་ཆ་ཞེས་
པའི་མདུན་དུ་ཆགས་ཡོད་ལ། གྲུབ་མཐའ་རྙིང་མ་ཡིན། །
དགོན་འདི་ནི་ཐོག་མར་ཁོ་ནག་གྲུབ་ཆེན་ཞེས་ཡོངས་སུ་གྲགས་པ་ཞིག་
ཡོད་པ་དེས་རྨང་བཏིངས་ཤིང་། རྗེས་སུ་ཁོང་གི་སྐུ་ཕྲེང་ཕྱི་མ་མཐུ་སྟོབས་རྡོ་
རྗེས་སྔར་གྱི་མཚམས་ཁང་གི་རྨང་གཞིའི་སྟེང་རྒྱ་བསྐྱེད་དེ་དགོན་པར་བསྒྱུར་བ་
ཡིན།
ཁོ་ནག་གྲུབ་ཆེན་ནི་ཕལ་ཆེར་རབ་བྱུང་བཅུ་གཉིས་པའི་ནང་ཁོ་ནག་
གོང་ཞོལ་གཉིས་ཡོད་པ་ལས། ཁོ་ནག་ཞོལ་མ་རུ་སྐུ་འཁྲུངས། གཞོན་
དུས་སུ་ཡུལ་མིའི་གོམས་སྲོལ་དང་མཐུན་པར་ཇག་རྐུན་སོགས་ལ་ངན་པའི་ལས་
ལ་ཞུགས། ཉིན་ཞིག་མི་རྟ་བཅོ་བརྒྱད་བསད་པ་དེས་རྐྱེན་བྱསཏེ། ལས་



ཐུན་ཏེ་ཁོ་ནག་མཚམས་ཁང་ཨོ་རྒྱུན་ངེས་དོན་གླིང་།
་737 :
འབྲས་ལ་ཡིད་ཆེས་དང་། སེམས་ཅན་ལ་སྙིང་རྗེ། འཁོར་བར་སྙིང་བོ་
མེད་པར་དགོངས་ནས་དབུས་སུ་ཕེབས་ནས་གནས་སྐོར་དང་། དམ་པའི་
ཆོས་ཀྱི་བདམས་པ་མང་དུ་བཙལ། ཚེ་གཅིག་ལུས་གཅིག་ལ་ཟུང་འཇུག་རྡོ་
རྗེ་འཆང་གི་གོ་འཕང་མྱུར་དུ་འཐོབ་བྱེད་ཀྱི་གདམས་པ་ཡོད་པ་དེ་ཅི་ནས་ཀྱང་
འཚོལ་དགོས་སྙམ་ནས་ཡང་ཡང་བཙལ་བ་ན། རྡོ་གྲུབ་ཆེན་འཇིགས་མེད་
འཕྲིན་ལས་འོད་ཟེར་གྱི་གྲགས་པ་ཤིན་ཏུ་ཆེ་བ་ཐོས་པས། མི་ཕྱེད་པའི་དད་
པ་བརྟན་པོ་ཐོབ་སྟེ་རིམ་གྱིས་ལྷོ་རྒྱུད་ཕྱོགས་སུ་བཙལ་བའི་མཐར་བླ་མ་རིན་པོ་
ཆེ་དང་ཞལ་མཇལ་ཐུབ་པ་བྱུང་། དེ་ནས་བཟུང་རང་གི་བླ་མ་རིན་པོ་ཆེ་ཚུལ་
བཞིན་བསྟེན་ནས། བླ་མའི་མདུན་ནས་འོད་གསལ་སྙིང་ཐིག་གི་བཀའ་ལུང་
ཡོངས་རྫོགས་དང༌། ས་དགེ་ཀར་འབྲུག་གི་དབང་ལུང་ཅི་བཞུགས་ཞུས་ཏེ་
ཡང་དག་པར་ཐོབ་པར་མ་ཟད། བླ་མའི་བཀའ་བཞིན་བསྙེན་མཚམས་ལས་
རུང་སོགས་ལ་འབད་ནས་དུས་འདའ་བར་བྱས། རྗེས་སུ་བླ་མའི་བཀའ་
བཞིན་སྙིང་ཐིག་གི་རྒྱུད་ པ་ སྤེལ་ཆེད་ཕྱིར་རང་ཡུལ་དུ་ལོག་ནས་འགྲོ་དོན་
བསྐྱངས། དེ་ནས་ད་ལྟའི་དགོན་ས་འདིར་ཐོག་མར་ནག་སྐར་ཆུང་ངུ་ཞིག་
ཕྱག་འདེབས་མཛད་དེ་སྒྲུབ་པ་འབའ་ཞིག་ལ་གཞོལ་བར་མཛད། སྐབས་
དེར་ཡོད་པའི་རྟེན་ག་ཙོ་བོ་ནི་རྡོ་གྲུབ་རིན་པོ་ཆེ་ཉིད་ཀྱི་རྟེན་ཐང་དང་། རྩ་
གསུམ་ཆོས་སྐྱོང་སྐོར་ཆ་ཚང་ཡོད་པར་མ་ཟད། ད་དུང་རྒྱུན་བཀོད་མཆོད་
ཆ་ཡང་ལག་ཐོགས་མི་དགོས་པ་ཞིག་ཡོད། དགོན་འདིའི་རྨང་བཏིངས་ནས་
ཅུང་ཙམ་འགོར་རྗེས་སྐུ་མྱ་ངན་ལས་འདས་སོ། །
རབ་བྱུང་བཅོ་ལྔ་བའི་ནང་ཁོ་ནག་གྲུབ་ཆེན་གྱི་གདུང་རྒྱུད་ཡིན་པའི་བུ་
མོ་སྐར་མ་འཚོ་ཟེར་བ་ཞིག་ཡོད་པ་དེར་བྱིས་པ་ངོ་མཚར་བ་ཞིག་འཁྲུངས།



， 738，
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
རྗེས་སུ་བླ་མ་རྫོང་སྔོན་རིན་པོ་ཆེས་ཁོ་ནག་གྲུབ་ཆེན་གྱི་སྐུ་སྐྱེ་ཡིན་པར་ངོས་
འཛིན་མཛད་དེ་མཚན་ལ་མཐུ་སྟོབས་རྡོ་རྗེ་གསོལ། བླ་མའི་མདུན་ནས་ཡི་
གེ་འབྲི་ཀློག་སོགས་ལ་སྦྱངས་པ་མཛད། དེའི་རྗེས་ར་འཇིགས་མེད་ཆོས་ཀྱི་
ཉི་མའི་མདུན་ནས་ཕྱི་ནང་གསང་གསུམ་གྱི་ཡོན་ཏན་དུ་མ་བདག་བཞེས་མཛད།
བླ་མ་ཆོས་ཀྱི་ཉི་མས་སྐུ་སྐྱེའི་མཚན་ལ་འཇིགས་མེད་ཆོས་དབྱིངས་རྡོ་རྗེ་གསོལ།
སྐུ་གསུང་ཐུགས་ཀྱི་རྟེན་སྐལ་ཀྱང་མང་དུ་བྱིན། ཕྱིར་རང་དགོན་དུ་ལོག་
ནས་སྐུ་གོང་མའི་དགོན་པར་བདག་སྐྱོང་བྱེད་མགོ་བརྩམས།
སྤྱི་ལོ1911ལོར་སྔར་ཡོད་ཀྱི་ནག་སྒར་དེ་བསྒྱུར་ནས་ཁང་དགོན་དུ་
བཏང་བ་དང་། མཚམས་འདི་ནས་བཟུང་སྔར་གྱི་མཚམས་ཁང་དེ་དངོས་སུ་
དགོན་པར་བསྒྱུར། སྐབས་དེར་སྤྱན་གསུམ་ ཅན་གྱི་འདུ་ཁང་ཞིག་དང་།
གྱོན་ལྔ་ཅན་གྱི་ནང་ཆེན་གཅིག གྲྭ་ཤག་བཅུ་གསུམ་ཙམ་ལེགས་གྲུབ་བྱུང་པ་
དང་། ནང་རྟེན་གྱི་སྐོར་ལ། སྟོན་པ་གཙོ་འཁོར་གསུམ། གནས་བརྟན་
བཅུ་དྲུག་གི་གྱན་ཐང་། རྩ་གསུམ་བླ་བརྒྱུད་དང་ བཅས་པའི་གྱན་ཐང་།
བཀའ་འགྱུར་གཅིག དཔལ་སྤྲུལ་གསུང་འབུམ། སྙིང་ཐིག་གི་ཆོས་སྐོར།
གཞན་ཡང་མན་ངག་གི་ཆོས་སྐོར་པོད་བཅུ་ཕྲག་ལས་བརྒལ་བ་བཅས་བཞུགས།
ཆོས་ལུགས་བཅོས་བསྒྱུར་སྐབས་ཐམས་ཅད་མེད་པར་བཟོས། ཏང་གི་ཆོས་
དད་རང་མོས་ཀྱི་སྲིད་ཇུས་དངོས་སུ་ལག་ལེན་དུ་བསྟར་བ་དང་བསྟུན། སྤྱི་
ལོ1987ལོར་རིམ་པ་གོང་མས་ཆོས་ སྒོ་ཕྱེ་ཆོག་པའི་ཆོག་མཆན་དངོས་ སུ་
གནང་བས། ལོ་དེར་དངོས་སུ་ཆོས་སྒོ་ཕྱེས་པར་མ་ཟད། དམངས་གཙོ་
དོ་དམ་ཨུ་ཡོན་ལྷན་ཚོགས་བཙུགས་སོ། །
ཕྱིའི་འཛུགས་སྐྲུན་གྱི་གནས་ཚུལ་ནི། གྱོན་དགུ་ ཅན་གྱི་འདུ་ཁང་



ཐུན''ཏེ་ཁྱུང་དམར་མཚམས་[ཁང་ངམ་བྲག་དམར་ཆོས་སྡོང་།
• 739 •
གཅིག སྤྱན་གསུམ་ཅན་གྱི་མགོན་ཁང་གཅིག གྲྭ་ཤག་བཅུ་ལྷག མ་
ཎི་ཁང་བསྡོམས་པས་སྤྱན་བཅོ་ལྔ་ལྷག་བཅས་ཡོད། སྐུའི་རྟེན་ལ། ཨོ་
རྒྱན་མཚོ་སྐྱེས་རྡོ་རྗེའི་སྟོང་སྐུ། མཁན་སློབ་ཆོས་གསུམ། ཨོ་རྒྱན་མཐོང་
གྲོལ་མའི་སྐུ་ལུས་ཚད་ལོངས་པ་ཙམ། ལྟུང་བཤགས་དང་། གནས་བརྟན་
བཅུ་དྲུག རིག་འདུས། བླ་མཆོད། དཔལ་འདུས། རྒྱུད་ ཕུར།
གདུགས་དཀར། ཁྲོ་ བོ་ སྨེ་ བརྩེགས་ བཅས་ ཀྱི་ སྤྱན་ ཐབས་ སོགས་ ཡོད།
གསུང་གི་རྟེན་ལ། བཀའ་འགྱུར་དང་བསྟན་འགྱུར་ཆ་ཚང་རེ། རྙིང་མའི་
རྒྱུད་འབུམ། ཀུན་མཁྱེན་བཀའ་འབུམ། རིག་འཛིན་འཇིགས་མེད་གླིང་
བའི་བཀའ་འབུམ། མི་ཕམ་འཇམ་པའི་དབྱངས་ཀྱི་གསུང་འབུམ། རྗེ་
ཡབ་སྲས་གསུམ་གྱི་གསུང་འབུམ། ས་སྐྱ་གོང་མ་རྣམ་ལྔའི་གསུང་འབུམ།
སྨན་རྩིས་རིག་གནས་སྐོར་བཅས་པོད་སྟོང་ཕྲག་ལྷག་ཡོད་ཅིང་རྒྱུན་སྡོད་བྱེད་
པའི་གྲྭ་པ་ཉི་ཤུ་ལྷག་བཞུགས་སོ། །
ཁྱུང་དམར་མཚམས་ཁང་ངམ་
བྲག་དམར་ཆོས་རྫོང་།
ཁྱུང་དམར་མཚམས་ཁང་ངམ་བྲག་དམར་ཆོས་རྫོང་ནི་རྨ་ཀླུང་སྒེག་མོ་
གཡས་སུ་ནོར་བུ་དགའ་འཁྱིལ་གྱི་རིས་སུ་བཀོད་པའི་ཆ་སྟེ་ཐུན་ཏེ་འབའ་ཁོག་
ལུང་བ་རུ་འབའ་ཆུ་དང་རྐ་རྒན་ཆུ་བོ་གཉིས་གཡུ་འབྲུག་མཁའ་ནས་འཕྲད་
འདྲའམ་སྒྲོག་སུམ་རྩྭ་ཐང་ལ་བཞག་འདྲའི་གད་པ་སུམ་མདོ་ཞེས་བྱ་བར་ཆགས་
འདུག གནས་འདིའི་གཡས་ཕྱོགས་སུ་གད་པ་ཁྱུང་དམར་ཞེས་བྱ་ཁྱུང་ཆེན་
དམར་པོ་འདྲ་བ་ཞིག་ཡོད་པས་འདྲ་མཚུངས་སྒོས་དེ་ལྟར་མིང་བཏགས་པ་ཡིན་



· 740
ས་ལ་
མཚོ་ལྷོ་ཁུལ་གྱི་དགོན་སྡེ་དག་གི་ལོ་རྒྱུས་སྙིང་བསྡུས།
ལ། སྦྲ་ རྒན་ ཨ་ལགས་ བློ གྲོས་རྒྱ་མཚོས་འདིར་བྲག་དམར་ཆོས་རྫོང་ དུ་
མཚན་གསོལ། འདི་ལ་ སྟག་མོ་རྫོང་ཟེར་བའང་འདུག གྲུབ་མཐའ་ནི་
དགེ་ལུགས་པ་ཡིན།
འདིར་སྔོན་བྱོན་དམ་པས་ཉམས་ལེན་བྱས་ཚུལ་ལ། རབ་བྱུང་བཅུ་
བཞི་བའི་ཤིང་མོ་ཕག་སྟེ་སྤྱི་ལོ1815ཡས་མས་སུ་ཞབས་དཀར་ཚོགས་དྲུག་
རང་གྲོལ་ཁོང་གནས་འདིར་ཕེབས་ཏེ་སྒྲུབ་པ་མཛད། གནས་བསྟོད་ཀྱི་
མགུར་ཀྱང་འདུག སྦྲ་རྒན་ཨ་ཁུ་བློ་བཟང་ཕུན་ཚོགས་ནས་ཀྱང་གནས་
འདིར་ལོ་མང་ལ་ཉམས་ལེན་བྱས་ཏེ་བསྙེན་ཆེན་བཅུ་ཕྲག་ ཕུད། ཉམས་
རྟོགས་ཀྱི་ཡོན་ཏན་རྩེར་སོན། ཁོང་གི་དངོས་སློབ་སྦྲ་རྒན་ཨ་ལགས་བློ་གྲོས་
རྒྱ་མཚོས་ཀྱང་སྒྲུབ་པའི་ཆུ་རྒྱུན་མ་ཆད་པར་སྤེལ། གཞན་ཡང་ཞི་བ་འཚོ་
འཇམ་དབྱངས་མདོ་སྔགས་བཤད་སྒྲུབ་ཉི་མ་དང་། གཙང་སྤྲུལ་མིང་བ་བློ་
བཟང་ངག་དབང་འཕྲིན་ལས་རྒྱ་མཚོ། གཡུ་ལུང་འཇམ་དབྱངས་ མདོ་
སྔགས། སྟག་ཡན་མཁའ་འགྲོ་མ། ཨ་ནེ་བཟང་མོ་སོགས་བྱ་བཏང་རི་
ཁྲོད་པ་མང་པོ་ཞིག་གི་སྒྲུབ་པའི་གནས་ཀྱང་ཡིན་པར་འདུག
དགོན་སྡེ་འདིའི་བླ་མར་བཞུགས་ཚུལ་ལ། དེ་ཡང་སྐུ་གཞོགས་ཤིང་
བཟའི་སྐུ་མཆེད་དེ་ཛ་སག་ཁྲི་བ་བློ་བཟང་རྒྱ་མཚོའི་ཡང་སྤྲུལ། ཛ་སག་ཁྲི་བ་
བློ་བཟང་མཁས་གྲུབ་བཀྲ་ཤིས་ནི་རབ་བྱུང་བཅོ་ལྔ་བ་མེ་མོ་ཡོས་ཏེ་སྤྱི་ལོ
1867ལོར་ཡབ་ མཁར་བྱམས་ དང་ཡུམ་ ཁོ་ལོ་ གཉིས་ཀྱི་སྲས་སུ་འཁྲུངས།
ཤིང་བཟའ་པཎྜི་ཏས་སྐུ་གོང་མའི་སྤྲུལ་སྐུར་ངོས་བཟུང་། མཚན་ལ་བློ་
བཟང་མཁས་གྲུབ་བཀྲ་ཤིས་གསོལ། རྭ་རྒྱ་དགོན་དུ་འབྲི་ཀློག་ལ་བྱང་བར་
སྦྱངས། དགོན་སྡེ་འདི་སྐུ་དྲིན་གྱིས་བསྐྱངས། སྒྲུབ་པ་ཉམས་ལེན་ གྱི་



ཐུན་ཏེ་ཁྱུང་དམར་མཚམས་ཁང་ངམ་བྲག་དམར་ཆོས་རྫོང་།
·741 •
འཕྲིན་ལས་ རྒྱ་ ཆེར་ སྤེལ། རབ་ བྱུང་ བཅོ་ ལྔ་ ལ་ ལྕགས་ མོ་ བྱ་ སྟེ་ སྤྱི་ལོ་
1921ལོར་ཀླུ་ མཚོའི་ གཞུང་ དུ་ སྐུ་ མྱ་ ངན་ ལས་ འདས་ པའི་ ཚུལ་ བསྟན།
དེའི་སྤྲུལ་སྐུ་ཛ་ས་ཁྲི་བ་བློ་བཟང་བསྟན་པའི་རྒྱལ་མཚན་ནི་རབ་བྱུང་བཅོ་ལྔ་
བ་ཆུ་ཕོ་ཁྱི་སྟེ་སྤྱི་ལོ1922ལོར་ཡབ་སྙིང་བོ་དང་ཡུམ་ལྕགས་མོ་རྒྱལ་གཉིས་ཀྱི་
སྲས་སུ་སྐུ་བལྟམས། བྲང་ལ་ཨ་ཡིག་རང་བྱོན་གསལ། ཤིང་བཟའ་བས་
སྐུ་གོང་མའི་ཡང་སྤྲུལ་དུ་ངོས་བཟུང་། བདེ་ཆེན་ཀུན་དགའ་ཆོས་འཕེལ་
ལས་མདོ་སྔགས་དམ་ཆོས་མང་པོར་གསན་སྦྱོང་མཛད། དབུས་གཙང་ལ་
ཕེབས་ཏེ་ཇོ་བོར་ཞལ་གསེར་ཕུལ། བདེ་ཆེན་ལྷོ་བྲག མཁན་ཆེན་ཞི་བ་
འཚོ། ཤིང་བཟའ་རྡོ་རྗེ་འཆང་སོགས་ལས་དབང་ལུང་ཁྲིད་གསུམ་གསན།
དགོན་སྡེ་འདིར་སྐུ་དྲིན་ཤིན་ཏུ་ཆེ། སྒྲིག་ཁྲིམས་དམ་ཞིང་། ཆོས་ཐོག་གི་
རྒྱུན་བརྒྱད་པའི་སྟོང་མཆོད། རྗེ་རིན་པོ་ཆེའི་སྟོང་མཆོད། རྣམ་རྒྱལ་མའི་
སྟོང་མཆོད། སྒྲོལ་མའི་སྟོང་མཆོད། འོད་དཔག་མེད་ཀྱི་སྟོང་མཆོད།
བཅུ་བའི་ལྔ་མཆོད། རྒྱ་ལོའི་སྨོན་ལམ། བཞི་བའི་སྨྱུང་གནས། ལྔ་པའི་
གདུགས་དཀར། དྲུག་པའི་མཆོད་པ། བདུན་པའི་མ་ཎི་སོགས་རྒྱས་པར་
མཛད། སྤྱི་ལོ1957སྟེ་མེ་མོ་བྱའི་ལོ་དགུང་གྲངས་སོ་བརྒྱད་སྟེང་སྐུ་འཇའ་
ལུས་སུ་ཐིམ་པའོ། །
རིག་གསར་ སྐབས་ སུ་ དགོན་ སྡེ་འདི་ཡང་མེད་བརླག་ ཏུ་ སོང་ མོད།
འོན་ཀྱང་ཏང་གི་མི་རིགས་སྲིད་ཇུས་དང་ཆོས་ལུགས་དད་མོས་རང་དབང་གི་
སྲིད་ཇུས་དངོས་སུ་ལག་ལེན་དུ་བསྟར་བ་དང་བསྟུན། དད་གཏོང་རྒྱན་གྱིས་
མཛེས་པའི་ཁོ་རྒྱའི་སྤྱི་དམངས་རྣམས་ཀྱི་རེ་འདུན་དང་། སྨད་སོག་སྤྲུལ་
བའི་སྐུ་རྗེ་བཙུན་བློ་བཟང་བཤད་སྒྲུབ་རྒྱ་མཚོ་མཆོག་གི་ཐུགས་བསྐྱེད་དང་གུང་



，742，
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས། །
འགྲིག་པའི་མཐུས་སྨད་སོག་སྤྲུལ་བའི་སྐུ་རིན་པོ་ཆེའི་ཞབས་ཟུང་དགོན་གནས་
འདིར་བཀོད་དེ་གནས་གཞི་བཟུང་། ཕྱོགས་ནས་ཕེབས་པའི་དགེ་འདུན་པ་
མང་པོར་དབང་ལུང་ཁྲིད་སོགས་ཀྱི་མན་ངག་མང་དུ་བསྩལ། རབ་བྱུང་བཅུ་
བདུན་པའི་མེ་ཡོས་ཏེ་སྤྱི་ལོ1987ལོར་འོད་དཔག་མེད་ལྷ་ཁང་དམར་པོ་ཐོག་
བརྩེགས་དང་བཅས་པ་བཞེངས་རྒྱུའི་དབུ་བཙུགས། དེའི་ཕྱི་ལོར་ཕྱི་ནང་གི་
བཀོད་པ་རྟེན་དང་བརྟེན་པ་བཅས་པ་ལེགས་གྲུབ་བྱུང་། དབུས་གཙང་ནས་
རྒྱལ་བའི་བཀའ་བསྟན་གཉིས་ཀྱི་ཐོག་དྲངས་གསུང་རབ་མང་པོ་གདན་དྲངས།
དགེ་འདུན་པ་རྣམས་ལ་རྒྱུན་ཇ་དང་དུས་མཆོད་སོགས་ད་པ་འ་ལྡན་ལྔ་མཆོད་
ཆེན་མོ། སྒྱུ་ལོའི་སྨོན་ལམ། བཞི་བའི་སྨྱུང་ཆེན། ལྔ་བའི་མགོན་པོའི་
བསྐང་སྒྲུབ། དྲུག་པའི་མཆོད་པ། བདུན་པའི་མ་ཎི། ཀུན་རིག་སྒྲུབ་
མཆོད། གཞན་ཡང་ སྨན་བླའི་སྟོང་མཆོད། འོད་དཔག་མེད་ཀྱི་སྟོང་
མཆོད། རྗེའི་སྟོང་མཆོད། རྣམ་རྒྱལ་མའི་སྟོང་མཆོད། སྒྲོལ་མའི་སྟོང་
མཆོད་སོགས་དང་། གཞི་གསུམ་གྱི་ལས་དང་བཅས་འདོན་ཆོས་སྤྱོད་ཐིག་
རྡུལ་ཚོན་གར་རྟ་དབྱངས་གསུམ་དང་བཅས་པ་དམ་པ་གོང་མའི་ཕྱག་ལེན་གྱི་
གྲྭ་མ་ཉམས་པར་གསུང་རྒྱུའི་སྲོལ་བཙུགས། སྤྱི་ལོ1993ལོར་རྒྱལ་ཁབ་ཀྱིས་
དགོན་པར་ཆོག་མཆན་དང་སྒོ་བྱང་སོགས་གནང་། སྤྱི་ལོ1992ལོར་ཁོང་
གི་ཐུགས་ བཀོད་ ལྟར་ མགོན་ ་ཁང་ གསར་ བཞེངས་ དང་ རྒྱུན་སྲོལ་ བཙུགས།
སྤྱི་ལོ1996ལོར་འདུ་ཁང་ཆེན་མོ་གསར་བཞེངས་ཀྱི་གཞི་བཏིངས། སྤྱི་ལོ་
1999ལོར་རྟེན་དང་བརྟེན་པ་ཡོངས་སུ་གྲུབ། གཙུག་ལག་ཁང་གསར་
བཞེངས་གྲུབ་སྐབས་ཀ་མགོ་ནས་མེ་ཏོག་སེར་པོ་ཞིག་སྐྱེས་པ་སོགས་ངོ་མཚར་
བའི་རྟེན་འབྲེལ་འགྲིག ད་ཆ་གྲྭ་རྒན་དར་གཞོན་གསུམ་ཐམས་ཅད་ཀྱིས་



.743 .
གཡུ
ཐུན་ཏེ་ལྷ་ལྕམ་དགོན་རིག་འཛིན་འཇིགས་མེད་སྐལ་བཟང་གླིང་།
ཆོས་སྤྱོད་ལེགས་མཛད་གནང་བཞིན་པ་ལགས་སོ། །
ལྷ་ལྕམ་དགོན་རིག་འཛིན་འཇིགས་མེད་
སྐལ་བཟང་གླིང་།
ལྷ་ལྕམ་དགོན་རིག་འཛིན་འཇིགས་མེད་བསྐལ་བཟང་གླིང་ངམ་ ཤར་
ཚང་དགོན་རིག་འཛིན་འཇིགས་མེད་བསྐལ་བཟང་གླིང་ནི། ཐུན་ཏེ་རྫོང་
འབའ་ཆུ་ཞང་ཤར་ཚང་སྡེ་བའི་བྱང་ཕྱོགས་སུ་ལེ་བར་ལྔ་ཙམ་བགྲོད་པའི་ས་སྟེ་
ལྷ་ལྕམ་མཐོན་པོ་རིའི་མདུན་དུ་ཆགས་ཡོད་ལ། གྲུབ་མཐའ་ནི་རྙིང་མ་ཡིན།
དགོན་འདི་ནི་སྤྱི་ལོ1945ལོར་གཅན་ཚ་གོའུ་བ་དགོན་གྱི་བླ་མ་མཁན་
ཆེན་ཞི་བ་འཚོ་ཞུ་བ་དེས་ཕྱག་འདེབས་མཛད། ང་ བརྒྱད་ཡར་སྔོན་དུ་
དགོན་འདིར་ བཞུགས་ པའི་ བླ་ མ་ ནི། མཁན་ ཆེན་ ཞི་ བ་ འཚོ་ ཚང་།
རྫོགས་ཆེན་ སྤྲུལ་སྐུ། ཨ་ལགས་ ཡེ་ ཤེས། ཨ་ ལགས་རྒྱ་ མཚོ་མགོ་དགེ།
འཇིགས་མེད་རྒྱ་མཚོ། འཇམ་དབྱངས་འཕྲིན་ལས་བཅས་དྲུག་ཡོད་ལ།
གྲྭ་པ་སུམ་བརྒྱ་ཙམ་བཞུགས། །
དེ་སྔའི་འཛུགས་སྐྲུན་གྱི་སྐོར་ལ། རྒྱུན་ཞེ་ལྔ་ཅན་གྱི་འདུ་ཁང་གཅིག
ནང་ཆེན་གསུམ། གྲྭ་ཤག་ལྔ་བཅུ་ལྷག་ཡོད། དཔལ་འབྱོར་གྱི་ཡོང་ཁུངས་
ལ། རྩྭ་ས་མུའུ་ཁྲི་བཞི་ལྷག་དང་། ཞིང་ས་མུའུ་སུམ་བརྒྱ་ལྷག ཁྲོག་
ནོར་ཆེ་ཆུང་དགུ་བརྒྱ་དང་བརྒྱད་ཅུ་ཡོད། རིག་གནས་གསར་བརྗེ་ཆེན་པོའི་
གོད་ཆག་སྐབས་ཐམས་ཅད་འཇིག་
ཏང་གི་ཆོས་དད་རང་མོས་ཀྱི་སྲིད་ཇུས་དངོས་སུ་ལག་ལེན་དུ་བསྟར་
བར་བསྟུན་ནས། སྤྱི་ལོ1981ལོར་རིམ་པ་གོང་མས་དངོས་སུ་ཆོག་མཆན་



.744
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
གནང་སྟེ། ལོ་དེའི་ཟླ་དྲུག་པའི་ནང་ཆོས་སྒོ་ཕྱེས།
ད་ལྟའི་འཛུགས་སྐྲུན་གྱི་སྐོར་ལ། འདུ་ཁང་ཀ་བརྒྱ་མ་གཅིག་དང་
གྱན་སུམ་ཅུ་ཅན་ གྱི་འདུ་ཁང་གཅིག ནང་ཆེན་གཉིས། གྲྭ་ཤག་ཉེར་
གཅིག་བཅས་དང་བླ་མ་གཅིག་དང་གྲྭ་པ་སོ་བདུན་བཞུགས།
དཔལ་འབྱོར་གྱི་ཡོང་ཁུངས་ལ། རྩྭ་ས་མུའུ་ཆིག་སྟོང་ལྔ་བརྒྱ་ལྷག་
དང་། ས་ཞིང་མུའུ་ཉིས་བརྒྱ། ཕྱུགས་ཟོག་ཆེ་ཆུང་ལྔ་བཅུ་ལྷག སྨན་
།ཁང་པ་གཅིག་བཅས་ཡོད་དོ། །
མགར་རྩེ་མཆོད་རྟེན་དཀར་རིལ།
མགར་རྩེའི་མཆོད་རྟེན་དཀར་རིལ་ནི་ཐུན་ཏེ་རྫོང་འབའ་ཆུ་ཞང་གི་
ཤར་ལྷོའི་མཚམས་ཀྱི་མགར་རྩེ་ སྡེ་ པའི་ ཉེ་འགྲམ་དུ་ཆགས་ཡོད། སྤྱི་ལོ
1933ལོར་ཐོག་མར་རྨོང་ཆགས་ཏེ་རིམ་གྱིས་འཕེལ་རྒྱས་སུ་སོང་བ་ཞིག་ཡིན་
ལ། གྲུབ་མཐའ་དགེ་ལུགས་པ་ཡིན། སྤྱི་ལོ་1933ལོར་གཏེར་སྟོན་རིན་
པོ་ཆེའི་སྐུ་ སྐྱེ་འཇིགས་བྷ་ཚང་གིས། མགར་རྩེའི་ཨ་ཁུ་མཆོག་ལྡན་དང་།
ཨ་ཀ་མཚམས་པ། དཔོན་པོ་ཞི་རྒྱུ་གསུམ་ལ། ཕྱིན་ཆད་མགར་རྩེའི་བན་
སྔགས་གཉིས་ཀྱི་སྤྱི་བ་ཞིག་ཡོང་ཐུབ་པའི་དུས་སྐབས་སུ་ཁྱེད་ཅག་གིས་བསྟན་
པ་རིན་པོ་ཆེ་ལེགས་པར་བསྐྱང་དགོས་ཞེས་པའི་བཀའ་ལུང་ལྟར། སྤྱི་ལོ
1934ལོར་མགར་རྩེ་ ཨ་མྱེས་ལོ་ ཐོ་དགུང་ལོ་གྱ་གཅིག་ ཐོག་ དབུས་ལ་འགྲོ་
སྐབས། མགར་རྩེ་དཔོན་པོ་ཞི་རྒྱ་ཡིས་ལམ་བཤོལ་ལ་སྨྱུང་ཆེན་བཙུགས།
སྐབས་དེར་ཨ་ཁུ་གསུམ་ཙམ་ཡོད་ལ། དེ་ནས་རིམ་བཞིན་དགོན་འདིའི་རྨང་
དང་དཀར་པོ་དགེ་བའི་ལས་རྣམས་ཚུགས་པ་ཡིན་ནོ། །



ཐུན་ཏེ་མགར་རྩེ་མཆོད་རྟེན་དཀར་རིལ། ་745.
ཆོས་སྤྱོད་ཀྱི་རིམ་པ་ནི། རྒྱ་ལོའི་སྨོན་ལམ་ཉིན་བདུན། བཞི་བའི་
སྨྱུང་གནས་ཉིན་གསུམ། ལྔ་བའི་གདུགས་དཀར་ཉིན་བདུན། དྲུག་པའི་
མཆོད་པ་ཉིན་བདུན། བདུན་པའི་ཚེས་བཅུ་ཉིན་བདུན། བརྒྱུད་པའི་
སྟོང་མཆོད་ཉིན་གསུམ། བཅུ་བའི་ལྔ་མཆོད་ཉིན་བདུན་སོགས་ཡིན་པ་དང་
གྲྭ་པའང་རིམ་གྱིས་བཅུ་དྲུག་ཙམ་ལ་འཕར། །
སྤྱི་ལོ1943ལོར་སི་ཁྲོན་སྨེ་བ་དགོན་གྱི་ཨ་ལགས་སྙན་སྤྲུལ་ཚང་ཡུལ་
མདོ་སྨད་འདིར་མདོ་རིན་པོ་ཆེའི་རྒྱལ་ཚབ་ཏུ་ཕེབས་ནས་མགར་རྩེའི་ལྷ་གུར་
བཞེངས། ནང་རྟེན་ལ་བཀའ་འགྱུར་ཚར་གཅིག རྗེ་ཡབ་སྲས་གསུམ་གྱི་
གསུང་འབུམ། ཙན་དན་དཀར་པོ་ ལས་ གྲུབ་ པའི་ བཀའ་ བརྒྱད་ ཀྱི་ སྐུ།
དངུལ་གྱི་མཆོད་རྟེན་ཁྲུ་གང་ཅན། མགོན་པོའི་སྐུ། མ་མགོན་གྱི་ཐང་ག་
སྨན་བླའི་ལི་ སྐུ། འོད་དཔག་མེད་ཀྱི་ཞིང་ ཐང་། ཁྲི་རྒུན་འཇམ་པའི་
དབྱངས་ཀྱི་འཇིགས་བྱེད་བསྙེན་ཐང་། ཡབ་རྗེ་བླ་མ་སྐལ་ལྡན་རྒྱ་མཚོའི་སྐུ་
ཤམ་སོབ།ས་སྐུ་གསུང་ཐུགས་རྟེན་གྱི་རྟེན་རྩ་ཆེན་མང་དུ་བཞུགས། དགོན་
མིང་ལའང་གཡང་རྭ་མཚམས་ཐོག་དང་མགར་རྩེ་སྤྱི་བ་ཞེས་བཏགས། རིག་
གནས་གསར་བརྗེ་ཆེན་པོའི་དུས་སུ་ཐམས་ཅད་མེད་པར་བཟོས།
ཏང་གི་ཆོས་དད་རང་མོས་ཀྱི་སྲིད་ཇུས་དངོས་སུ་ལག་ལེན་དུ་བསྟར་
བའི་རྗེས་ཀྱི་སྤྱི་ལོ1980ལོར་ཁྲི་རྒན་འཇམ་དབྱངས་རྒྱ་གར་ནས་ཕྱིར་རང་
ཡུལ་དུ་ཕེབས་ཏེ་མགར་རྩེ་ ལྷ་གུར་བསྐྱར་བཞེངས་བྱེད་པའི་འགོ་བརྩམས་
རིམ་བཞིན་བཀའ་འགྱུར་དང་། རྗེའི་གསུང་འབུམ། ཤར་སྐལ་ལྡན་རྒྱ་
མཚོའི་མགུར་མ། གཏེར་ཆེན་བཞིའི་སྐུ་ཕུར། སྨན་བླ་དང་། མགོན་པོ།
ཨོ་རྒྱན་རིན་པོ་ཆེ། ལྷ་མོ། རྭ་རྫོང་། ལྟུང་བཤགས་སོགས་ཀྱི་ཐང་ག་



，746
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
གསར་བཞེངས་བྱས།
སྤྱི་ལོ1981ལོར་འཇིགས་ མེད་ དང་། ཆོས་ འཕྲེང་། སྦྱིན་ པ།
ཕུལ་བྱུང་། འཕྲིན་ལས། ཟླ་བ། བརྟན་འཕེལ། བན་དེ། དོན་
གྲུབ་སོགས་ཀྱིས་གཙོས་དགོན་པ་ཡང་བསྐྱར་རྒྱ་བསྐྱེད་བཏང་། སྐབས་དེར་
གྱན་དགུ་ཅན་གྱི་མཆོད་ཁང་ཞིག་བཞེངས་ལ། དེའི་ནང་རྟེན་དུ་བཀའ་
འགྱུར་གཅིག རྗེ་ཡབ་སྲས་གསུམ་གྱི་གསུང་འབུམ། ཡུམ་འབུམ་པ་བཅུ་
གཉིས། གཟུངས་ འདུས། པད་ མ་ བཀའ་ ཐང་། སྐལ་ བཟང་།
མཁན་སློབ་ཆོས་གསུམ་དང་། སྟོན་པ་གཙོ་འཁོར་གསུམ། ཚེ་ལྷ་རྣམ་
གསུམ། མགོན་པོ་ཕྱག་དྲུག་པ། ཕུར་བ། རིག་བྱེད་མ། རྗེ་རིན་པོ་
ཆེ། ཨ་ལགས་སྙན་ སྤྲུལ་རིན་པོ་ཆེ། འཇིགས་ མེད་སྣ་ཚོགས་རང་གྲོལ་
བཅས་ཀྱི་འབག་སྐུ་སོགས་ཡོད།
སྤྱི་ལོ1986ལོར་གྲྭ་བཙུན་བཅོ་བརྒྱད་ལྷག་ལ་འཕར་བ་དང་། སྤྱི་ལོ་
1994ལོར་མཆོད་རྟེན་ཞིག་ཀྱང་བཞེངས། མཆོད་རྟེན་གྱི་ནང་རྟེན་ལ།
བཀའ་འགྱུར་དང་། བཀའ་ཐང་སྡེ་ལྔ། སྒྲོལ་མའི་སྐུ་འབུམ། ཨོ་རྒྱན་
ཤོག་ འབུམ། པཎ་ ཆེན་ སྐུ་ ཕྲེང་ བཅུ་ བའི་ གདུང་ ཚྭ་ སོགས་ བཞུགས།
མཆོད་རྟེན་གྱི་མཐའ་སྐོར་དུ་མ་ཎི་དུང་ཕྱུར་ཅན་གྱི་འཁོར་ལོ་བཅུ་ ཐམ་པ་ ་
བསྐོར་ཡོད་པ་དང་། གཏེར་རྒན་ཚང་ལ་གཟིམ་ཁང་གྱན་དྲུག་བཞེངས།
གྲྭ་ཤག་བཅུ་གསུམ་ཡོད། །
སྤྱི་ལོ1988ལོར་ རིམ་ པ་གོང་མས་ དངོས་ སུ་ཆོག་མཆན་གནང༌ སྟེ།
ཆོས་ལུགས་སྤེལ་ཆོག་པའི་སྒོ་བྱང་ཀྱང་གནང་། ལོ་དེར་དགོན་པའི་དམང་ས་
གཙོ་དོ་དམ་ལྷན་ཚོགས་ཡང་བཙུགས། ད་ལྟ་དགོན་པའི་དམངས་གཙོ་དོ་



ཐུན་ཏེ་གཏེར་སྐོ་སྩོན་འགྲོ་འདུལ་ངེས་དོན་གླིང་། ་ 747.
དམ་ལྷན་ཚོགས་ཀྱི་འགོ་ཁྲིད་འོག་དགོན་པ་འདི་རིམ་བཞིན་དར་རྒྱས་སུ་འགྲོ་
བཞིན་པའོ། །
གཏེར་སྟོན་སྤྱོན་འགྲོ་འདུ་ལ་ངེས་དོན་གླིང་།
གཏེར་སྟོན་དགོན་སྐྱོན་འགྲོ་འདུལ་ངེས་དོན་གླིང་ནི། ཐུན་ཏེ་རྫོང་
འབའ་ཆུ་ཞང་གི་ཤར་ལྷོའི་ཕྱོགས་སུ་སྤྱི་ལེ་བཅུ་གཉིས་བགྲོད་པའི་སྐུ་ཆུང་ལུང་
པ་ཞེས་པའི་ཀླད་དུ་ཆགས་ཡོད་ལ། གྲུབ་མཐའ་ནི་རྙིང་མ་ཡིན། དགོན་
འདི་སྤྱི་ལོ་1831ལོར་གཏེར་ཆེན་འཇིགས་མེད་སྣ་ཚོགས་རང་གྲོལ་གྱིས་བཏབ།
གཏེར་ཆེན་འཇིགས་མེད་སྣ་ཚོགས་རང་གྲོལ་ནི། སྤྱི་ལོ་1801ལོར་སྡེ་དགེའི་
ས་སྐྱོང་ཆེན་པོའི་མངའ་འོག་ལུང་བཟང་སྟོད་ཅེས་པའི་ས་ཆར། ཡབ་རྟ་
མགྲིན་མགོན་པོ་དང་། ཡུམ་ཨ་ཆབ་བོ་དགའ་གཉིས་ཀྱི་སྲས་སུ་འཁྲུངས།
ཆུང་དུས་ནས་ཕྱག་ཚྭའི་འཇིགས་མེད་ཆོས་དབྱིངས་རང་གྲོལ་དང་། རྡོ་བླ་
རིག་འཛིན་བྱང་ཆུབ་རྡོ་རྗེ། ལྷུན་གྲུབ་སྒང་ བ་ དཔལ་ལྡན་རྡོ་རྗེ་སོགས་
མཁས་གྲུབ་ གཉིས་ ལྡན་ གྱི་ སློབ་ དཔོན་ དུ་ མའི་ ཞབས་ ལ་ གཏུགས་ ནས།
མཁས་པ་དང་ཐུབ་པའི་རྟོགས་པ་ཀློང་དུ་བརྡོལ། ཀློང་ཆེན་སྙིང་ཐིག་གི་
ཆོས་ཀྱི་བདག་པོར་མངའ་གསོལ་བར་མཛད། དེ་ནས་བླ་མའི་བཀའ་ལས།
ཁྱེད་ཀྱི་འགྲོ་དོན་མདོ་སྨད་དུ་ཡོད་ ཅེས་ལུང་བསྟན་པ་བཞིན་མདོ་སྨད་དུ་
ཕེབས་ནས། བྲག་དཀར་སྤྲེལ་རྫོང་དང་། མཚོ་སྙིང་མ་ཧཱ་དེ་ཝ་སོགས་
གནས་ཆེན་དུ་མར་ཕྱག་མཇལ་གནང་ནས་སྟོད་ཡུལ་སོག་པོར་བྱོན། རྒྱལ་པོ་
ཇུན་ཝང་བཀྲ་ཤིས་འབྱུང་གནས་ཀྱི་དབུ་བླར་བཞུགས་ནས་ཆོས་ཀྱི་བདུད་རྩི་
མང་པོ་བསྩལ་བ་དང་། ཐ་ཡན་ཆི་ནས་སྒྲུབ་པ་ལོ་གསུམ་མཛད། བྲག་ལ་



，748
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས། །
ཕྱག་རྗེས་ཕབ་པ་དང་། རྡོ་ཐོག་ལ་ཕུར་བུ་གདབ་པ་སོགས་གྲུབ་པ་བརྙེས་
པའི་རྟགས་མཚན་མང་དུ་བསྟན། དགུང་གྲངས་སུམ་ཅུའི་ཐོག་དགོན་འདི་
ཕྱག་འདེབས་མཛད་པ་དང་། དད་ལྡན་སྐྱེ་བོ་མང་པོའི་བློ་ཁ་ཆོས་ལ་བསྒྱུར་
ཏེ། རྣམ་གྲོལ་ལམ་གྱི་ས་བོན་བསྐྲུན། སྤྱི་ལོ1861ལོར་གཟུགས་སྐུའི་
བཀོད་པ་ཆོས་དབྱིངས་སུ་བསྡུས་སོ། །
དེ་ཡང་ཁོང་གི་དཔོན་སྲས་ཆོས་དབྱིངས་ལྷུན་གྲུབ་རང་གྲོལ་ཞེས་པ་དེ་
གཏེར་སྟོན་རྣམ་གཉིས་ཞེས་པའི་ཆུང་བ་ཡིན་ལ། འདི་པས་རང་གི་བླ་མའི་
ཕྱག་ལས་བདག་པོར་བཞེས་ནས་དགོན་པ་ལེགས་པར་བསྐྱངས་ལ། རྗེས་
སུའང་གཏེར་སྟོན་རྣམ་གཉིས་ཀྱིས་རེས་མོས་སྒོས་དགོན་འདི་ཆོས་སྲིད་གཉིས་
ཀྱི་སྒོ་ནས་ལེགས་པར་བསྐྱངས་པ་ཡིན་ནོ། །
གཏེར་ཆེན་སྐུ་ཕྲེང་གསུམ་པ་འཇིགས་མེད་ཡེ་ཤེས་རྡོ་རྗེའི་སྐུ་རིང་ལ་
དགོན་འདི་གནས་བྲག་སྐྱ་ལྷུན་གྲུབ་རྫོང་དུ་སྤར། རྟེན་བཞེངས་སོགས་སྔར་
ལས་ལྷག་པར་ལེགས་གྲུབ་བྱུང་། གཏེར་སྟོན་རྣམ་གཉིས་དགོན་པ་སོ་སོར་
བཞུགས། སྤྱི་ལོ1949ལོར་གཏེར་ཆེན་སྐུ་ཕྲེང་བཞི་བ་འཇིགས་མེད་འོད་
གསལ་བློ་ཡངས་སྔགས་བླ་དུ་མ་དང་བཅས་ད་ལྟའི་གདན་ས་འདིར་ཕེབས་ནས་
གཞི་བཟུང་། ལྷ་གུར་གསུམ་དང་ཚོགས་སྦིས་གཅིག་གིས་མཚོན་པའི་བྱིན་
རྟེན་མང་ཙམ་བཞུགས། བླ་སྤྲུལ་ལྔ་དང་རིག་པ་འཛིན་པ་བརྒྱད་ཅུ་ལྷག་
བཞུགས། སྤྱི་ལོ1958ལོའི་ཆོས་ལུགས་བཅོས་བསྒྱུར་སྐབས་ཐམས་ཅད་
མེད་པར་བཟོས།
ཆོས་ལུགས་དད་མོས་རང་དབང་གི་སྲིད་ཇུས་དངོས་སུ་ལག་བསྟར་
བྱས་པ་དང་བསྟུན། སྤྱི་ལོ1982ལོའི་ཟླ་བརྒྱད་པར་རིམ་པ་གོང་མས་ཆོག་



ཐུན་ཏེ་ཤ་བྲང་དགོན་དགེ་ལྡན་བཤད་སྒྲུབ་གླིང་།
， 749 、
་་་་་
མཆན་གནང་སྟེ་གུར་ད་གོན་གསར་བའི་ཆོས་ཀྱི་སྒོ་འཕར་ཕྱེས། གཏེར་སྟོན་
དགེ་འདུན་ཕུན་ཚོགས་གཙོས་སྔགས་པ་རྒན་པ་བཅུ་འདུས་ཏེ། དམ་པ་གོང་
མའི་ཕྱག་བཞེས་གསུང་རྒྱུན་ལྟར་ལོ་རེའི་ཆོས་ཐོག་མ་ཆད་པར་བསྒྲུབས། དེ་
ནས་གཏེར་སྟོན་སྐུ་ཕྲེང་བཞི་བ་ཁྲིར་བཀོད་དེ་གཏེར་ཆེན་དང་གཏེར་སྟོན་རྣམ་
གཉིས་ལྷན་འཛོམས་བྱུང༌། གཏེར་ཆེན་བཞི་བ་བྲག་སྐྱ་དགོན་དུ་བཞུགས།
གཏེར་སྟོན་སྐྱོན་འགྲོ་འདུལ་ངེས་དོན་གླིང་འདིར་དགེ་འདུན་པའི་སྡེ་རྣམས་
ངང་གིས་འདུས། །
འཛུགས་སྐྲུན་གྱི་སྐོར་ལ། གཟིམ་ཁང་གཅིག མཆོད་ཁང་གཅིག་
ཇ་ཁང་ གཅིག་ བཅས་ ཡོད་། ད་ ལྟ སྔགས་ པ་ རྒན་གཞོན་ སུམ་ ཅུ་ དང་།
རྒྱུན་དུ་སྡོད་པའི་གྲྭ་པ་ཉི་ཤུ་ལྷག་གིས་ཚེས་བཅུ་སོགས་དུས་བཟང་རྣམས་ལ་ཆོ་
ག་ཆག་མེད་བྱེད་བཞིན་ཡོད་དོ། །
ཤ་བྲང་དགོན་དགེ་ལྡན་བཤད་སྒྲུབ་གླིང་།
ཤ་བྲང་དགོན་དགེ་ལྡན་བཤད་སྒྲུབ་གླིང་ངམ་ནག་བཟའ་དགོན་དགེ་
ལྡན་བཤད་སྒྲུབ་གླིང་ནི་ཐུན་ཏེ་རྫོང་འངའ་ཆུ་ཞང་ནས་ནུབ་བྱང་གི་ཕྱོགས་སུ་
སྤྱི་ལེ་ཉི་ཤུས་ཆོད་པའི་སར། བཀྲ་ཤིས་རི་བཟང་ཞེས་གྲགས་པའི་གནས་སུ་
ཆགས་ཡོད་པའི་དགེ་ལུགས་པའི་སྒྲུབ་སྡེ་ཞིག་ཡིན། །
སྡེ་འདི་ཐོག་མར་ཆགས་ཚུལ་ནི། ཨ་ཁུ་རྡོ་རྗེ་འཆང་རྗེ་བཙུན་བློ་
བཟང་འོད་ཟེར་རིན་པོ་ཆེ་ཚང་གནས་འདིར་ཕེབས་ཏེ། སྐལ་ལྡན་གྱི་སློག
མ་རྣམས་ལ་རྒྱལ་བ་ཀུན་གྱི་ཡུམ་གཅིག་ནཱ་རོ་མཁའ་སྤྱོད་དབང་མོའི་བསྐྱེད་
རྫོགས་ཀྱི་ཁྲིད་དང་དབང་ལུང་སོགས་གནང་བའི་སྐབས་སུ་དྲི་ཞིམ་གྱི་ངད་ལྡང་



·750 ·
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས། །
པ་
མ
ཞིང་འཇའ་འོད་ཀྱི་གུར་ཕུབ་པ་ སོགས་ངོ་མཚར་བའི་ལྟས་མང་དུ་བྱུང་ལ།
དཔལ་འཁོར་ལོ་སྡོམ་པ་དང་རྗེ་བཙུན་རྡོ་རྗེ་རྣལ་འབྱོར་མས་བྱིན་གྱིས་རླབས་
པའི་གནས་སུ་མཐོང་ཞིང་། ཁོང་གིས་དབང་གནང་དུས་ཡི་དམ་ཡབ་ཡུམ་
གྱི་དགྱེས་ཞལ་མངོན་སུམ་དུ་མཇལ་བས། གནས་འདི་ནས་དགོན་སྡེ་ཞིག་
བཏབ་ན་མ་འོངས་པར་ལུང་རྟོགས་ཀྱི་བསྟན་པ་དར་བའི་དགོན་སྡེ་ལེགས་པོ་
ཞིག་འབྱུང་བའི་ལུང་བསྟན། སྐབས་དེའི་སྔ་གཞུག་ཏུ་སྔ་འགྱུར་རྙིང་མའི་
སྲོལ་འཛིན་མཁས་ཤིང་གྲུབ་པའི་དབང་པོ་ཁམས་རྡོ་གྲུབ་རིན་པོ་ཆེ་གནས་
འདིར་ཕེབས་ཏེ། འདིར་དགོན་སྡེ་ཞིག་བཏབ་ན་དགེ་འདུན་བརྒྱ་ཕྲག་མང་
པོ་འདུ་བ་འོང་ཞེས་གསུངས་ པ་ སོགས་ སྔ་ ཕྱིའི་ལུང་བསྟན་དང་བསྟུན་ཏེ།
སྤྱི་ལོ1944ལོར་བྲག་དཀར་སྤྲུལ་བའི་སྐུ་རྗེ་བཙུན་བློ་བཟང་ཆོས་ཀྱི་ཉི་མ་དང་
བསླབ་གསུམ་རྒྱན་ལྡན་དགེ་སློང་བློ་བཟང་རྒྱ་མཚོ། ཚེའི་རིག་བྱེད་ཆེན་པོ་
འཚོ་བྱེད་གྲགས་པ་རྒྱལ་མཚན། དགེ་སློང་བློ་བཟང་མཁས་བཙུན་སོགས་
གནས་འདིར་ཕེབས་ཏེ་ཐོག་མར་གུར་སྒར་བྱས་ཏེ་ས་འདུལ་གྱི་ཚུལ་དུ་སྔོན་
འགྲོའི་ཆོས་བཅུ་དང་འཇིགས་བྱེད་བསྙེན་ཆེན་སོགས་ཕུད་པ་དང་ཕྱིས་འདུ་
ཁང་གི་དོད་དུ་ཁང་བ་གྱན་བདུན་ཙམ་ཞིག་ལས་ཤིང་ནང་རྟེན་དུ། རྗེ་ཡབ་
སྲས་གསུམ་གྱི་ཐང་ག་གཙག་དྲུབ་ཅན་གཅིག སྨན་བླ་བདེ་གཤེགས་བརྒྱད་
དང་འཇིགས་བྱེད་དཔའ་བོ་གཅིག་པའི་ཐང་ག་གཅིག དགའ་ལྡན་ལྷ་བརྒྱ་
མའི་ཚོགས་ཞིང་། ཨ་ཁུ་རིན་པོ་ཆེ་རྗེ་བཙུན་བློ་བཟང་འོད་ཟེར་མཆོག་གི་
ཤངས་ཁྲག་གིས་བཞེངས་པར་གྲགས་པའི་རྒྱལ་ཡུམ་རྡོ་རྗེ་མཁའ་སྤྱོད་མའི་ཞིང་
ཐང་གྱན་གང་མ་གཅིག གཞན་མགོན་ཆོས་ལྷ་གསུམ་སོགས་ཀྱི་ཐང་ག་དུ་མ་
དང་རྗེ་ཡབ་སྲས་གསུམ་ གྱི་གསུང་འབུམ། མཆོད་རྫས་སྣ་ཚོགས་བཅས་



ཐུན་ཏེ་ཤ་བྲང་དགོན་དགེ་ལྡན་བཤད་སྒྲུབ་གླིང་།
་751 •
བཞུགས་ དུས་མཆོད་ཆོས་ཐོབ་རྣམས་ཀྱི་འདོན་རྟ་དབྱངས་སོགས་སེར་
བྱེས་གྲྭ་ཚང་དང་མཐུན་པར་བཙུགས་ཏེ། དགོན་གཞི་ལེགས་པར་བཏིངས་
ཤིང་ཅུང་མ་འགོར་བར་ང་བརྒྱད་དང་རིག་གསར་གྱི་རླུང་འཚུབ་ཀྱིས་ལྷག་མེད་
བཟོས།
ཐུབ་བསྟན་ཡང་དར་གྱི་སྐབས་སུ། ཆོས་དད་མང་ཚོགས་ཀྱི་རེ་བ་
ལྟར་སྤྱི་ལོ1981ལོར་ཆོས་སྒོ་ཕྱེ་སྟེ། ལེགས་བྱས་ཕུན་སུམ་ཚོགས་པའི་དགེ་
འབྲས་ཀྱི་ལང་ཚོ་དར་ལ་བབས་པ་ལ་མངོན་དུ་ཕྱོགས་པའི་ཚེ། དྲིན་ཅན་རྩ་
བའི་བླ་ མ་ ཨ་ ཚོགས་དགེ་ བཤེས་ སྐུའི་ཕྲེང་ བ་ གསུམ་ པ༧རྗེ་བཙུན་འཇམ་
དབྱངས་བློ་བཟང་བསྟན་པ་རབ་རྒྱས་དཔལ་བཟང་པོ་མཆོག་གི་ཞལ་ནས།
སྔོན་གྱི་དགོན་གཞི་དེ་བསྐྱར་གསོ་གྱིས་དང་། བཤད་སྒྲུབ་ཀྱི་བསྟན་པའི་
རྒྱལ་མཚན་འཛིན་པའི་ཆོས་སྡེ་ཞིག་ཏུ་འགྱུར་བར་ཐེ་ཚོམ་མེད་ཅེས་ལུང་བསྟན་
པ་ལྟར། རབ་བྱུང་བཅུ་དྲུག་པའི་མིག་དམར་ཞེས་པ་ཤིང་ཕོ་བྱི་བའི་ལོ་སྟེ།
སྤྱི་ལོ1984ལོར་དགེ་སློང་བློ་བཟང་རྒྱ་མཚོ་དང་བློ་བཟང་ཀླུ་སྒྲུབ། འཇམ་
དབྱངས་ལུང་རིགས་རྒྱ་མཚོ། ཚེའི་རིག་བྱེད་འཛིན་པ་བློ་བཟང་སྦྱིན་པ།
དགེ་སློང་བློ་བཟང་འཕྲིན་ལས། ཨ་ལགས་བློ་བཟང་ཐུབ་བསྟན་སོགས་
གནས་འདིར་ཕེབས་ཏེ། བླ་མ་ཡི་དམ་ཆོས་སྲུང་རྣམས་ལ་བསང་མཆོད་དང་
ཡུལ་འདིའི་གནས་བདག་རྣམས་ལ་མཆོད་གཏོར་རྒྱ་ཆེར་ཕུལ་ཏེ། བསྟན་
འགྲོ་སྤྱི་དང་ཁྱད་པར་འཇམ་མགོན་རིང་ལུགས་འདི་ཉིད་དར་ཞིང་ཡུན་རིང་
གནས་པའི་ཐུགས་སྨོན་གནད་དུ་སྨིན་པ་གནང་ཞིང་། དགེ་བཤེས་རིན་པོ་
ཚེའི་བཀའ་ལྟར་འདུ་ཁང་གྱན་ཉེར་ལྔ་ཅན་བཞེངས་གྲུབ་བྱུང་བས། གནས་
སྐབས་སུ་དགུ་བའི་སྒྲུབ་ཆེན་དང་དུས་མཆོད་རྣམས་མ་ཆག་པ་གྱིས་དང་ནང་



་752： མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
རྟེན་རྣམས་གྲུབ་རྗེས་རྒྱུན་ཚོགས་འཛུགས་དགོས་ཞེས་གསུངས། སྐབས་
དེར་གཡེར་གཤོང་སྐུ་ཕྲེང་བདུན་པ་རྗེ་བཙུན་འཇམ་དབྱངས་དགེ་འདུན་རྒྱ་
མཚོ་མཆོག་གནས་འདིར་ཕེབས་ཏེ། ཡོན་ཏན་གཞི་གྱུར་མའི་ཁྲིད་དང་
འཇིགས་བྱེད་དཔའ་བོ་གཅིག་པའི་སྨིན་བྱེད་ཀྱི་དབང་དང་སྟ་གོན་དང་བཅས་
པ་གནང་ཞིང་འདུ་ཁང་རྟེན་བརྟེན་པར་རབ་གནས་ཀྱི་མེ་ཏོག་གཏོར་ཏེ།
དགོན་པའི་མཚན་ལ་ཤ་བྲང་དགོན་དགེ་ལྡན་བཤད་སྒྲུབ་འཕེལ་རྒྱས་གླིང་ཞེས་
གོས་ཆེན་སེར་པོ་ཞིག་གི་སྟེང་དུ་ཉིད་ཀྱིས་ཕྱག་བྲིས་མཛད་དེ་བསྩལ་ཅིང་།
ཆོས་སྲིད་གཉིས་ཀྱི་བྱ་བར་ཉིད་ཀྱིས་གཟིགས་སྐྱོང་མཛད་རྒྱུ་ཞལ་བཞེས་གནང་།
སྤྱི་ལོ1991ལོར་ཨ་ཚོགས་དགེ་བཤེས་རིན་པོ་ཆེ་མཆོག་གི་སྤྱན་སྔར་ལས་སྣེ་བ་
བསྐོ་བཞག་བྱ་དགོས་ཚུལ་ཞུས་པར། འཇམ་དབྱངས་ལུང་རིགས་རྒྱ་མཚོ་
དགེ་བསྐོས་དང་འཇམ་དབྱངས་ཀླུ་སྒྲུབ་བྱིངས་འདྲེན་དུ་བསྐོས་ཏེ་རྒྱུན་ཚོགས་
མྱུར་དུ་ཚུགས་ཞེས་བཀའ་གནང་བ་ལྟར། རྒྱུན་ཚོགས་ཀྱི་སྐོར་ཇི་ལྟར་བྱ་
དགོས་ཚུལ་བྲག་དཀར་མཆོག་སྤྲུལ་རྗེ་བཙུན་བློ་བཟང་ཆོས་ཀྱི་ཉི་མ་མཆོག་ལ་
ཞུས་པས་འཇིགས་བྱེད་དཔའ་བོ་གཅིག་པ་རྒྱུན་ཚོགས་སུ་ཚུགས་གསུངས་
ལོ་དེའི་ཟླ་བཅུ་བའི་ཚེས་ཉེར་ལྔ་ཉིན་དགེ་ལྡན་ལྔ་མཆོད་ཆེན་མོ་བཙུགས།
གཞན་དགེ་བཤེས་རིན་པོ་ཆེའི་གསུང་བཀོད་ལྟར་མགོན་པོའི་གཏོར་སྒྲུབ་
བཙུགས་ཤིང་གཡེར་གཤོང་རིན་པོ་ཆེའི་གཟིམ་ཁང་ཡང་བཞེངས་གྲུབ་བྱུང་།
མེ་བྱི་ལོར་གཡེར་གཤོང་རིན་པོ་ཆེ་དགོངས་པ་ཆོས་དབྱིངས་སུ་ཐིམས་པའི་ཚུལ་
བསྟན། སྡེ་འདིའི་གདུང་སྐལ་རིན་པོ་ཆེ་སྤྱན་དྲངས་ཏེ་དངུལ་སྲང་བརྒྱ་དང་
ལྔ་བཅུ་ཙམ་གྱིས་བྱང་ཆུབ་མཆོད་རྟེན་ཆ་ཚད་ལེགས་པ་ཞིག་བཞེངས་ནས་
གཟིམ་ཁང་གི་དྲི་གཙང་ཁང་དུ་འགྲོ་བའི་བསོད་ནམས་གསོག་པའི་རྟེན་དུ་



ཐུན་ཏེ་ཤ་བྲང་དགོན་དགེ་ལྡན་བཤད་སྒྲུབ་གླིང་།
：753 ·
མཚོ་
བཞུགས། འདུས་སྡེ་སྤྱི་ནས་བླ་མའི་མཛད་བཐོང་རྗེས་སུ་དྲན་ནས་ལོ་རེ་
བཞིན་གདུང་མཆོད་བཙུགས། གཞན་ཡང་ལོ་དེར་མགོན་ཁང་བཞེངས་
པའི་དབུ་བརྩམས་ཏེ་བགྲང་བྱ་བཞིའི་ནང་ལེགས་གྲུབ་བྱུང་།
སྐུ་གསུང་ཐུགས་རྟེན་གྱི་དཀར་ཆག་ནི། དགོན་པའི་ནང་རྟེན་གྱི་
གཙོ་བོ་འཕགས་མཆོག་འཇིག་རྟེན་དབང་ཕྱུག་ངུར་སྨྲིག་འཆང་བའི་ཟློས་གར་
བསྒྱུར་བ་སྐྱབས་མགོན་རྒྱལ་བའི་དབང་པོ་སྐུ་ཕྲེང་བཅུ་བཞི་བ་མཆོག་གིས་རབ་
གནས་མཛད་པའི་སྟོན་པ་གཙོ་འཁོར་གསུམ་པ་ཁོང་ཉིད་ཀྱི་ཕྱག་ཐམ་ཅན་རྒྱ་
གར་འཕགས་ཡུལ་ནས་གདན་དྲངས་པ་དེ་དང་། གཙང་བཀྲ་ཤིས་ལྷུན་པོའི་
དཀའ་ཆེན་བློ་བཟང་ཕུན་ཚོགས་ཀྱི་མཉེན་ལྕུག་ཕྱག་སོར་རྩེན་པའི་སྒྱུ་རྩལ་ལས་
བྱུང་བའི་སྟོན་པ་གཙོ་འཁོར་གསུམ། ས་སྐྱ་གོང་མ་རྣམ་ལྔ། མར་མི་
དྭགས་གསུམ། ཇོ་འབྲོམ་ རྟོག་གསུམ་ ལྷག་ལྷ་རྣམ་གསུམ། རིག་
གསུམ་མགོན་པོ། རྗེ་ཡབ་སྲས་གསུམ་དང་། ཚེ་ལྷ་རྣམ་གསུམ་སོགས་
ཐང་གི་བཅུ་ལྷག་ཙམ་སྣང་མཐའི་སྒྱུ་འཕྲུལ་ཀུན་གཟིགས་པཎ་ཆེན་ཐམས་ཅད་
མཁྱེན་པ་སྐུ་ཕྲེང་བཅུ་བ་མཆོག་གི་ཕྱག་ ཐམ་ཅན་ཁོང་ཉིད་ཀྱིས་རབ་གནས་
མཛད་པའི་བྱིན་ཅན་གཙང་བཀྲ་ཤིས་ལྷུན་པོ་ནས་གདན་དྲངས་པ་དེ་དང་།
རྗེ་བཙུན་བླ་མ་གཡེར་གཤོང་རིན་པོ་ཆེ་མཆོག་གིས་གནང་བའི་མགོན་ཐང་རྒྱབ་
ཏུ། སངས་རྒྱས་བསྟན་པ་གཉན་པོ་སྲུང་བ་དང་། ། དཀོན་མཆོག་དབུ་
འཕང་གཉན་པོ་ བསྟོད་པ་དང་། ༑ བདག་ ཅག་ དཔོན་སློབ་འཁོར་དང་
བཅས་རྣམས་ཀྱི། ། རྐྱེན་ངན་བར་ཆད་ཐམས་ཅད་ཞི་བ་དང་། ། ཅི་
འདོད་དངོས་གྲུབ་མྱུར་དུ་བསྩལ་ཏུ་གསོལ། ༑ གཡེར་གཤོང་སྐྱེ་ཕྲེང་བདུན་
པ༧འཇམ་དབྱངས་དགེ་འདུན་རྒྱ་མཚོ་ནས་ཤ་བྲང་ཚོ་བ་དྲུག་གི་སྤྱིའི་དད་རྟེན་



་754 ， མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས། །
དུ། ཅེས་པའི་ཡི་གེ་དང་ཕྱག་ཐམ་ཅན་གཅིག་དང༌། ཕྱག་ཐམ་མེད་པ་
གཅིག་སྟེ་ཐང་ག་བྱིན་ཅན་གཉིས། འཇམ་མགོན་བླ་མའི་གདན་ས་འབྲོག་
དགའ་ལྡན་རྣམ་པར་རྒྱལ་པའི་གླིང་ནས་གདན་དྲངས་པའི་མཁན་སློབ་ཆོས་
གསུམ་ གྱི་ ཐང་ ག་ དགའ་ ལྡན་ ཁྲི་ ཟུར་ བདུན་ པའི་ ཕྱག་ ཐམ་ ཅན་ དང་།
ཚོགས་ཆེན་འདུ་ཁང་གི་ནང་རྟེན་གཙོ་བོ་དབུས་སུ་རྗེ་ཡབ་སྲས་གསུམ་དང་།
ཇོ་བོ་རྗེ་དཔལ་ ལྡན་ ཨ་ ཏི་ ཤ འབྲོམ་ སྟོན་ པ་ རྒྱལ་ བའི་འབྱུང་གནས།
པཎ་ཆེན་དཔལ་ལྡན་ཡེ་ཤེས། རྔོག་ལེགས་པའི་ཤེས་རབ་དང༌། དེའི་
གཡས་ཀྱི་དང་ པོར་གཙོ་ སྐུ་འཕགས་མཆོག་ ཐུགས་ རྗེ་ཆེན་པོ་ ཕྱག་ བཞི་ བ།
རྒྱལ་བ་སྐལ་བཟང་རྒྱ་མཚོ། དགེ་སློང་མ་དཔལ་མོ། བཅོམ་ལྡན་འདས་
རྡོ་རྗེ་སེམས་དཔའ། འཕགས་པ་སེངྒེ་སྒྲ། མགོན་དཀར་ཡིད་བཞིན་ནོར་
བུ། ཛམ་བྷ་ལ་སེར་པོ། རྗེ་བཙུན་འཇམ་པའི་དབྱངས། དཔལ་ཕྱག་ན་
རྡོ་རྗེ་རྣམས་བཞུགས། གཡས་ཀྱི་གཉིས་པར་གཙོ་བོ་རྗེ་བཙུན་རྡོ་རྗེ་རྣལ་
འབྱོར་མ། ས་སྐྱ་གོང་མ་རྣམ་ལྔ། ཨ་ཁུ་རྡོ་རྗེ་འཆང་རྗེ་བཙུན་བློ་བཟང་
འོད་ཟེར་རིན་པོ་ཆེའི་སྐུ་འདྲ། དུར་ཁྲོད་བདག་པོ་ཡབ་ཡུམ། དཔལ་
ལྡན་གུར་གྱི་མགོན་པོ་བཅས་བཞུགས། གཡོན་གྱི་དང་པོར་གཙོ་བོ་སྟོན་པ་
ཐུབ་པའི་དབང་པོ། མཐའ་སྐོར་དུ་སྨན་བླ་བདེ་གཤེགས་བདུན་དང་ཞིང་
བློན་རྡོ་རྗེ་བདུད་འདུལ་དང་བཅས་པ་བཞུགས། གཡོན་གྱི་གཉིས་པར་གཙོ་
བོར་མགོན་པོ་ཕྱག་དྲུག་པ། གྲུབ་ཆེན་ཤ་བ་རི་དབང་ཕྱུག དཔལ་རྡོ་རྗེ་
འཇིགས་བྱེད་ཞལ་གཅིག་ཕྱག་གཉིས་པ། དམ་ཅན་ཆོས་རྒྱལ་ཡབ་ཡུམ།
དཔལ་ལྡན་ལྷ་མོ་རེ་མ་ཏི། གནོད་སྦྱིན་གླེ་ཊ་པཱ་ལ། དབང་ཕྱུག་ཛི་ན་མི་ཏྲ་
གཤིན་རྗེ་ཏྲཀྵ་ར་ཛ། བདུད་མགོན་ཏྲ་ཤད་ནག་པོ་དང་བཅས་པ་བཞུགས།



ཐུན་ཏེ་ཤ་བྲང་དགོན་དགེ་ལྡན་བཤད་སྒྲུབ་གླིང༌། ： 755 ·
གཡས་གཡོན་གྱི་ལོགས་གཉིས་ལས། གཡས་ཀྱི་དང་པོར་དཔལ་འཁོར་ལོ་
བདེ་མཆོག་ལྷ་དྲུག་ཅུ་རྩ་གཉིས་དང་། གཉིས་པར་འཕགས་པའི་གནས་
བརྟན་བཅུ་དྲུག གསུམ་པར་སྒྲོལ་མ་ཉེར་གཅིག བཞི་བར་གདུགས་
དཀར་ཕྱག་སྟོང་སྤྱན་སྟོང་། གཡོན་གྱི་དང་པོར་དཔལ་རྡོ་རྗེ་འཇིགས་བྱེད་
ལྷ་བཅུ་གསུམ་པ། གཉིས་པར་ལྟུང་བཤགས་ལྷ་སུམ་ཅུ་སོ་ལྔ། གསུམ་
པར་ཚེ་དཔག་མེད་ལྷ་དགུ་ བཞི་པར་འོད་དཔག་མེད་ཞིང་ལྔ་ལྡན་བཞུགས།
རྗེ་བཙུན་བླ་མ་གཡེར་གཤོང་རིན་པོ་ཆེས་གནང་བའི་དཔལ་དུས་ཀྱི་འཁོར་ལོའི་
སྨན་སྐུ་དང་། གསེར་ཟངས་ལས་གྲུབ་པའི་རྗེ་བླ་མའི་སྐུ་འདྲ་རྒྱ་གར་ནས་
གདན་དྲངས་པ་སོགས་དང་། བྲག་དཀར་སྤྲུལ་སྐུ་རིན་པོ་ཆེས་གནང་བའི་
འཕགས་པ་ཐུགས་རྗེ་ཆེན་པོ་ཕྱག་བཞི་བ་གོས་དྲུབ་ཀྱི་ཐང་ག་ཁོང་གི་ཕྱག་ཐམ་
ཅན་དང་། རྗེ་ཡབ་སྲས་གསུམ་སོགས་ཐང་ག་འགའ་དང༌། ཨ་ཚོགས་
དགེ་བཤེས་རིན་པོ་ཆེས་གནང་བའི་རྗེ་བླ་ མའི་ སྐུ་གཅིག སྨན་བླ་བདེ་
གཤེགས་བརྒྱུད་ཀྱི་ཐང་ག་གསེར་བྲིས་གཅིག བླ་མཆོད་ཚོགས་ཞིང་དང་རྗེ་
བཙུན་བྱམས་པ་མགོན་པའི་སྐུ་བརྙན་སོགས་དང་། གཞན་རྒྱན་དྲུག་མཆོག་
གཉིས་སོགས་འཐག་དྲུབ་ཀྱི་ ཐང་ ག་དུ་མ་ དང་། གསུང་རྟེན་རྒྱལ་ བའི་
བཀའ་འགྱུར་རོ་ཅོག་ཚར་གཉིས། བསྟན་འགྱུར་ཚར་གཅིག རྗེ་ཡབ་
སྲས་གསུམ་གྱི་གསུང་འབུམ་ཚར་གཉིས་སོགས་པོ་ཏི་དུ་མ་བཞུགས། ཁྱམས་
གཡས་གཡོན་དུ་སྲིད་པའི་ལྷ་གཉན་ཆེན་པོ་རྨ་ཆེན་སྦོམ་ར་དང་རྒྱལ་པོ་ཆེན་པོ་
སྡེ་བཞི་ཨ་མྱེས་རྭ་རྫོང་སོགས་བཞུགས་སོ། ། གསུང་རྟེན་དུ་བཀའ་འགྱུར་རོ་
ཅོག་ཚར་གཅིག་བཅས་སྐུ་གསུང་ཐུགས་རྟེན་བགྲང་ལས་འདས་པ་བཞུགས་
སོ། ། དགོན་པའི་མདུན་དུ་ལྷ་ཐོ་ཆུང་ངུ་ཞིག་ཡོད་པ་དེའི་ནང་དུ་གཡེར་



• 756，
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
གཤོང་རིན་པོ་ཆེ་སྐུ་ཕྲེང་དུ་མའི་རང་བསྟེན་པའི་སྲུང་མ་དང་། སྒོས་སུ་ཆོས་
སྡེ་འདི་ཉིད་ཀྱིས་གཉེན་དུ་གཏད་པའི་སྲུང་མ་ཞི་རྒྱས་དབང་དྲག་གི་ལས་གང་
བཅོལ་ཐམས་ཅད་ཐོགས་པ་མེད་པར་སྒྲུབ་པའི་བསྟན་སྲུང་གནོད་སྦྱིན་དྲག་
རྒྱལ་མའི་སྐུ་འདྲ་བྱིན་ཅན་སྒྲུབ་གཏོར་དང་བཅས་པ་བཞུགས་སོ། ། ད་ལྟ་
གྲྭ་ཤག་ཉི་ཤུ་ལྷག་དང་དགེ་འདུན་པ་བཅུ་ཕྲག་ལྔ་ཙམ་གདན་འཛོམས་པས།
སྲོལ་བཟང་རྣམས་ལེགས་པར་སྐྱོང་བའི་སྐབས་ལགས་སོ། །
གསེར་ཁང་དགོན་དམ་ཆོས་བྱིན་རླབས་
དགའ་འཁྱིལ་གླིང་།
དགོན་སྡེ་འདི་ནི་ཐུན་ཏེ་རྫོང་འབའ་ལུང་ཞང་གི་ཤར་ཕྱོགས་སུ་སྤྱི་ལེ་
བཅུ་གསུམ་འདས་པའི་སྒྲོག་སུམ་རྩ་ཐང་ལ་འཕངས་འདྲའི་སུམ་མདོ་ཞེས་པའི་
གནས་ཁྱད་པར་བ་དེར་ཆགས་ཡོད། ཆོས་སྡེ་འདི་བོད་རབ་བྱུང་བཅུ་དྲུག་
པའི་ཤིང་ཕོ་སྤྲེལ་ཏེ་སྤྱི་ལོ1944ལོར་འཇམ་དབྱངས་བློ་བཟང་རྒྱ་མཚོ་དཔལ་
བཟང་པོས་ཕྱག་འདེབས་མཛད་པའི་དགེ་ལུགས་པའི་དགོན་སྡེ་ཞིག་ཡིན།
སྡེ་འདིའི་འདེབས་པ་པོ་འཇམ་དབྱངས་བློ་བཟང་རྒྱ་མཚོ་མཆོག་ནི་
བོད་རབ་བྱུང་བཅོ་ལྔ་པའི་ལྕགས་མོ་གླང་སྟེ་སྤྱི་ལོ1901ལོར། ལ་དྭགས་
རྒྱལ་པོའི་གདུང་རྒྱུད་དུ་གྲགས་པ་ཤ་བྲང་ཚོ་དྲུག་གི་ནང་ཚན་ཁོ་ན་ག་སྦྲ་རྒན་སྡེ་
བར་ཡབ་ཆོས་བློ་དང་ཡུམ་ཚེ་རིང་འཚོ་གཉིས་ཀྱི་སྲས་སུ་འཁྲུངས། དམ་པ་
འདི་ཉིད་བྱིས་ པའི་ དུས་ ནས་ ཞབས་ སྐྱིལ་ མོ་ ཀྲུང་ གིས་ བཞུགས་ པ་ དང་།
ཕྲེང་བ་བགྲང་པ་དང་ཞལ་འདོན་གསུང་བའི་ཚུལ་སོགས་རང་བཞིན་གྱི་མཛད་
པའི་སྣང་ཚུལ་ཁྱད་པར་བ་མང་བར་གྲགས། དགུང་ལོ་བདུན་གྱི་སྟེང་ཁོ་



ཐུན་ཏེ་གསེར་ཁང་དགོན་དམ་ཆོས་བྱིན་རླབས་དགའ་འཁྱིལ་གླིང༌།
，757 :
ནག་ཨ་ཁུ་རིན་པོ་ཆེས་བསྐུལ་བ་ལྟར་ཁྱུང་དམར་མཚམས་ཁང་དུ་ཨ་ཁུ་རིན་པོ་
ཆེ་ངག་དབང་ཕུན་ཚོགས་ཀྱི་མདུན་དུ་རབ་ཏུ་བྱུང་ཞིང་དེ་ནས་དགུང་ལོ་བཅུ་
དྲུག་གི་བར་ཨ་ཁུ་རིན་པོ་ཆེ་ལས་ཡི་གེ་འདོན་ཀློག་ནས་སུམ་རྟགས་དག་གསུམ་
སོགས་པ་གསན་སྦྱོང་གནང་ བར་མ་ ཟད། ཞོལ་ འདོན་ རྣམས་ ཀྱང་ཐུགས་
འཛིན་གནང་། ཨ་ཁུ་འདི་པ་ཚང་མི་ཚེ་གང་བོར་བསྙེན་སྒྲུབ་ཁོ་ནར་ཐུགས་
གཞོལ་གནང་མཁན་ཞིག་ལགས་ཤིང་། ཁྱུང་དམར་མཚམས་ཁང་དུ་འཇམ་
པའི་དབྱངས་བསྒྲུབས་ཏེ་ཨ་ར་པ་ཙ་དུང་ཕྱུར་གཉིས་གྲུབ་པས་རྟགས་མཚན་
ཁྱད་པར་ཅན་ཐོན་པར་གྲགས་སོ། ། འཇམ་དབྱངས་བློ་བཟང་རྒྱ་མཚོ་
མཆོག་དགུང་ལོ་བཅུ་དྲུག་སྟེང་ཁྲི་རྒན་འཇམ་པའི་དབྱངས་ཚང་རེབ་གོང་རོང་
བོ་དགོན་ཆེན་ནས་རྩེ་གཞུང་མགར་རྩེའི་ཕྱོགས་སུ་ཕེབས་སྐབས་སུ། ཁོང་
ཡང་མཇལ་བར་ཕེབས་ཏེ་ཞལ་མཇལ་བ་ཙམ་གྱིས་དད་གུས་སྐྱེས་ཏེ། གཞུང་
རིག་གནས་ཀུན་ལ་སྦྱང་འདོད་ཀྱི་དགོངས་པ་འཁྲུངས་ཚུལ་སོགས་ཀྱི་སྒོ་ནས་ཁྲི་
རྒན་རིན་པོ་ཆེ་ཕྱོགས་འདིར་ཡུན་རིང་བཞུགས་པའི་གསོལ་བ་བཏབ། ཕྱིས་
སུ་ཁྲི་རྒན་རིན་པོ་ཆེ་ཕྱིར་རོང་བོར་ཕེབས་སྐབས་ཕེབས་སྐྱེལ་ལྟ་བུར་རོང་བོ་
དགོན་ཆེན་དུ་ཕེབས་པ་དང་། དེ་ནས་རྡོ་རྗེ་རྫོང་དུ་ཕེབས་ཏེ་ལོ་བཅུ་གཉིས་
ཀྱི་རིང་ལ་མདོ་སྔགས་གཙོས་གཞུང་པོ་ཏི་ལྔ་ལ་སོགས་པར་སྦྱང་བ་མཐར་ཕྱིན་
མཛད་པར་མ་ཟད། ཁྲི་རྒན་རིན་པོ་ཆེའི་དྲུང་ནས་དཔལ་རྡོ་རྗེ་འཇིགས་
བྱེད་ཆེན་མོའི་དབང་དང་བསྐྱེད་རྫོགས་ཀྱི་ཁྲིད། མ་ཅིག་ཁྲོས་མ་ནག་མོའི་
གཅོད་དབང་ལུང་ཁྲིད་ཆ་ཚང་བ་དང་། ནཱ་རོ་མཁའ་སྤྱོད་མའི་དབང་
སོགས་གསན་པས་མཁས་པར་གྱུར། རྗེས་སུ་ཁྲི་རྒན་རིན་པོ་ཆེ་དགུང་ལོ་
བགྲེས་པའི་དུས་ཁོང་གིས་འཇམ་དབྱངས་བློ་བཟང་རྒྱ་མཚོ་དང་ ཨ་ལགས་



• 758 •
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
-
--
--
དགའ་རབ་ཚང་གཉིས་ལ། ཁྱེད་གཉིས་ངེད་ཀྱི་སྐར་བ་འདིའི་ཨ་ལགས་བྱེད་
དགོས་ཚུལ་གསུངས་ཀྱང་། འཇམ་དབྱངས་བློ་བཟང་རྒྱ་མཚོ་ཚང་གིས་ད་ནི་
རང་ལོ་ཉི་ཤུ་ཕལ་ཆེར་ཚར་ལ་ཉེ། ད་ཚེ་འདིར་ལྷག་པའི་ལྷ་ལ་བསྙེན་སྒྲུབ་རེ་
བྱེད་དགོས་ཞེས་ཞུས་ཏེ། དགུང་ལོ་ཉེར་དགུའི་སྟེང་ རང་ཡུལ་དུ་ཕེབས་
ཤིང་། འབའ་སུམ་མདོ་ཞེས་པའི་གནས་དེར་སྔོན་ནས་སྒྲུབ་ཕུག་ཅིག་ཡོད་
པར་ལོ་བརྒྱད་ཀྱི་རིང་ལ་སྐུ་མཚམས་སུ་བཞུགས་ནས་དཔལ་རྡོ་རྗེ་འཇིགས་བྱེད་
ཀྱི་བསྙེན་ཆེན་བཅུ་གཅིག་དང་ནཱ་རོ་མཁའ་སྤྱོད་མའི་བསྙེན་ཆེན་གཉིས་ཕུད།
སྐུ་ཚེ་གང་བོར་ཆུ་མིག་སུམ་སྟོང་བརྒྱ་རྩ་སུམ་ཅུ་ཕུད་པ་སོགས་སྒྲུབ་སྦྱོང་མང་པོ་
མཛད། དགུང་ལོ་ཞེ་བཞིའི་སྟེང་ཆོས་སྡེ་འདི་ཕྱག་འདེབས་མཛད། དེ་
ནས་ད་གོན་ པའི་ གྲྭ་ པ་ རྣམས་ ལ་ སྐྱབས་འགྲོ་དང༌ ཡོན་ ཏན་ གཞི་ གྱུར་ མ།
རྗེའི་ལམ་རིམ་ཆེན་མོ་སོགས་ཀྱི་དཔེ་ཁྲིད་གནང་། དགོན་པ་འདི་ཆོས་སྲིད་
གཉིས་ཀྱི་ སྒོ་ ནས་ ལེགས་ པར་ བསྐྱངས་ ཤིང༌། ཤོ་ བྲང་ ཚོ་ དྲུག་ དང་།
དགོན་གོང་འོག་བར་གསུམ། རོང་བོ། མང་འབའ་བྱ་གསུམ། ཧོར་ཚོ་
བཞི་སོགས་ལྷ་སྡེ་དང་དད་ལྡན་རྣམས་ཀྱི་རེ་འདུན་ལྟར་ཁོང་གིས་ཐུགས་རྗེ་
ཆེན་པོ་དང་ནཱ་རོ་མཁའ་སྤྱོད་མའི་དབང་སོགས་དབང་ལུང་ཁྲིད་གསུམ་མང་དུ་
གནང་། ལྷ་སྡེ་དང་དད་ལྡན་རྣམས་ཀྱི་མཐུན་རྐྱེན་འོག་དགོན་པའང་ལོ་རེ་
བཞིན་འཕེལ་ བར་ གྱུར། རབ་ བྱུང་ བཅུ་ དྲུག་ པའི་ ས་ ཕོ་ བྱི་ སྟེ་ སྤྱི་ ལོ་
1948ལོར་སྐྱབས་རྗེ་ཨ་རོལ་རིན་པོ་ཆེ་གདན་དྲངས་ཏེ་ལམ་གཙོའི་ཞལ་ཁྲིད་
གནང་བར་མ་ཟད། དགོན་ པ་ལ་ ཡང་།ངོ་མཚར་རིན་ཆེན་ སྤུངས་ པའི་
གསེར་ ལྡན་གཞིར། ། ངོ་མཚར་ཁུང་ བཟང་དམ་ ཆོས་ འཛུམ་གྲོལ་ཏེ།།
ངོ་མཚར་བྱིན་ རླབས་ འབུམ་གྱི་དགའ་ བ་འཁྱིལ། ། ངོ་མཚར་ཐེག་ཆེན་



ཐུན་ཏེ་གསེར་ཁང་དགོན་དམ་ཆོས་བྱིན་རླབས་དགའ་འཁྱིལ་གླིང་།
： 759 •
ཆོས་སྒྲ་སྒྲོགས་པའི་གླིང་ ། ། ཞེས་སྙན་ངག་གི་ལམ་ནས་མཚན་གསོལ་ལོ།།
སྤྱི་ལོ1949ལོར་ཀླུ་འབུམ་དགེ་བཤེས་རྡོ་སྦིས་ཤེས་རབ་རྒྱ་མཚོ་མཆོག་
དགོན་པར་གདན་དྲངས་ཏེ། ཆོས་སྲིད་དང་འབྲེལ་བའི་གསུང་གླེང་མང་པོ་
མཛད། གཞན་ད་དུང་གསེར་ལག་དགོན་པའི་གཙང་རྒན་རྡོ་རྗེ་འཆང་ཆེན་
པོ་གདན་དྲངས་ཏེ་བཀའ་འགྱུར་གྱི་ལུང་ཆ་ཚང་བར་གནང་བ་དང་། རྡོ་
གྲུབ་ཆེན་རིན་པོ་ཆེ། སྤྲེལ་རྫོང་ཁོ་ནག་སྤྲུལ་སྐུ་སོགས་དམ་པ་མང་པོས་
དགོན་འདིར་ཞབས་ཀྱིས་བཅགས་ཤིང་བྱིན་གྱི་རླབས་སོ། ། །
དགོན་པའི་རྟེན་དང་བརྟེན་པའི་སྐོར་ལ། དགོན་པའི་ལྷ་སྡེ་སྤྱི་དང་
ལྷག་པར་དུ་ཁོ་ནག་གོང་ཞོལ་དང་། ཁོ་རྒྱལ། གསེར་ཁང་རོང་བོ་སོགས་
ལྷ་སྡེ་དད་ལྡན་རྣམས་ཀྱི་མཐུན་རྐྱེན་དང་། བླ་མའི་ཐུགས་ བཀོད་ ལྟར་
དགོན་པའི་འདུ་ཁང་དང་། མགོན་ཁང་། གཟིམ་ཁང་བླ་བྲང་བཅས་
རིམ་བཞིན་ལེགས་པར་གྲུབ་ཅིང་། གྲྭ་ཤག་དྲུག་ཅུ་ལྷག་དང་དགེ་འདུན་
པའང་བརྒྱ་ཕྲག་ལ་སླེབས་པར་གྲགས། འདུ་ཁང་གི་མཐའ་རུ་མ་ཎི་འཁོར་
ལོ་དུང་ཕྱིར་ཉེར་ལྔ་བཞེངས་གྲུབ་བྱུང་། ནང་རྟེན་ལ་འདུ་ཁང་དུ་གསེར་
དངུལ་ལས་གྲུབ་པའི་རྣམ་རྒྱལ་མཆོད་རྟེན་ལུས་ཚད་ཅན་གཅིག་དང་། རྒྱུ་
ནག་ལི་ སྐུའི་སྟོན་པ་ལྔ་བཅུ། ཤིང་སྐུ་ ཐུགས་ རྗེ་ ཆེན་ པོ་ གསུང་ བརྗོད།
སྨན་སྐུའི་སྟོན་པ་གཙོ་འཁོར་གསུམ། སྒྲོལ་མ་ཉེར་གཅིག གནས་བརྟན་
བཅུ་དྲུག རྗེ་ཡབ་སྲས་གསུམ། རིགས་གསུམ་མགོན་པོ། ཁྲོས་ནག་སྡེ་
ལྔ་སོབ་ས་ཀྱི་ཐང་ག་དང་། རྗེ་རིན་པོ་ཆེའི་སྟོང་སྐུ་སོགས་བཞུགས་པར་མ་
ཟད། བཀའ་ འགྱུར་ གཉིས་ དང་ བསྟན་ འགྱུར་ གཅིག རྗེ་ཡབ་སྲས་
གསུམ་གྱི་གསུང་འབུམ། ཀིརྟིའི་གསུང་འབུམ་བཅས་དང་། ཚོགས་ཞིང་



，760，
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
དང་ཞལ་ ཐང་ ལའང་སྐྱབས་འགྲོའི་ཚོགས་ཞིང་དང་། མགོན་ཆོས་ལྷ་ མོ་
གསུམ་གྱི་ཞལ་ཐང་སོགས་ཞལ་ཐང་བཅུ་གཉིས་ལྷག་བཞུགས། མཆོད་ཆའི་
སྐོར་ལ་གདུགས་རྒྱལ་མཚན། རྗེ་རོལ་མོ། ཙི་དུང་ཆེན་སོགས་ཆ་ཚང་དུ་
ཡོད། མགོན་ཁང་དུ་ དཔལ་ རྡོ་ རྗེ་འཇིགས་བྱེད་ དང་ ཆོས་ རྒྱལ་ གཉིས།
དཔལ་ལྡན་ལྷ་མོ་བེག་ཙེ་གཙོ་འཁོར། བཙན་ཚངས་པ་དོར་ལས། གུར་
མགོན་རྣམ་སྲས་སོགས་ཀྱིས་བསྐོར་ནས་བཞུགས། དེར་ཡང་ཆོས་སྐྱོང་རེ་
རེའི་བསྐང་བཤགས་དང་ཁྱད་པར་དུ། བླ་མ་རིན་པོ་ཆེས་གསུངས་པའི་ཆོས་
སྐྱོང་སྤྱི་གསོལ་མཆོད་ཅིང་། བསམ་པ་མྱུར་འགྲུབ་མ་ཚར་སྟོང་རེ་མ་ཆག་
པར་སྒྲུབ་པའི་གཞི་བཙུགས་ཤིང་། ཚོགས་ཆེན་གྱིས་ཉིན་རེར་འཇིགས་བྱེད་
དཔའ་བོ་གཅིག་པའི་ཆོ་ག་དང་། མ་ཅིག་ཁྲོས་མ་ནག་མོའི་ཆོ་ག་ཚོགས་
མཆོད་དང་བཅས་པ། གཞན་བླ་མ་མཆོད་པའི་ཆོ་པ། སྨན་བླའི་ཆོ་གའི་
མཆོད་པ་བཅས་རྗེ་གསེར་ཁང་པའི་ཕྱག་སྲོལ་ལྟར་འཇམ་དཔལ་མཚན་བརྗོད་
སོགས་ཆག་མེད་དུ་སྒྲུབ་པའི་སྲོལ་བཟང་ཡོད་པར་མ་ཟད། ད་དུང་ནཱ་རོ་
མཁའ་སྤྱོད་མའི་སྒྲུབ་མཆོད། ཁྲོས་མ་ནག་མོའི་ཚོགས་འབུམ། རྒྱལ་བའི་
བཀའ་འགྱུར་ཚར་ཀློག , གཞན་ཡང་རི་བོ་དགེ་ལྡན་པའི་ལུགས་ལྟར་སྒྲུབ་
མཆོད་རྣམས་ཆག་མེད་དུ་ཡོད། གཞན་ རྗེ་བཙུན་མི་ལ་རས་ པའི་འཆམ་
དང་། ཆོས་རྒྱལ་ གྱི་གར་འཆམ། བཙན་ མགོན་གྱི་གར་འཆམ་ སོགས་
བཙུགས་ཏེ། ལོ་རེ་བཞིན་དུས་ལྟར་འཆམ་སྟོན་བྱེད་པའི་སྲོལ་བཟང་ཞིག་
ཀྱང་ཆགས་ཡོད། དེ་ལྟར་བླ་སློབ་གཉིས་ཐུགས་མཐུན་ཁྲིམས་གཙང་གི་སྒོ་
ནས་བསྟན་འགྲོའི་དོན་ལ་གཞོལ་བཞིན་པའི་སྐབས་དུས་འགྱུར་བྱུང་སྟེ་དགོན་
པར་གནོད་སྐྱོན་ཐེབས་མཐར། སྤྱི་ལོ1960ལོར་འཇམ་དབྱངས་བློ་བཟང་



ཐུན་ཏེ་དཀར་མོ་གསང་ཆེན་སྒྲུབ་ཕུག་བཀྲ་ཤིས་ཆོས་འཁོར་གླིང་།
： 76】 .
རྒྱ་མཚོ་མཆོག་ཀྱང་དགུང་ལོ་དྲུག་ཅུའི་སྟེང་དགོངས་པ་རྫོགས་སོ། །
· ཏང་གི་མི་རིགས་ཆོས་ལུགས་སྲིད་ཇུས་དངོས་འབེབས་བྱས་འོག་དད་
ལྡན་མང་ཚོགས་རྣམས་ཀྱི་རེ་འདུན་ལྟར། སྤྱི་ལོ1985ལོར་དགོན་པའི་ཆོས་
སྒོ་སླར་འབྱེད་པའི་ཆོག་མཆན་ཐོབ་ཅིང་། དགེ་འདུན་རབ་འབྱོར་གཙོ་བྱས་
པའི་གྲྭ་པ་འགས་སྔོན་གནས་རྒྱབ་རིའི་ངོས་སུ་འདུ་ཁང་ཆུང་བ་ཞིག་བཞེངས་
ཏེ། གྲྭ་པ་བཅུ་ཕྲག་འགས་སྔོན་གྱི་ཕྱག་སྲོལ་ལྟར་ནང་རྟེན་སྟོན་པ་གཙོ་
འཁོར་གསུམ། འཇིགས་བྱེད། མགོན་ཆོས་གསུམ། ཁྲོས་ནག་སྡེ་ལྔ་
སོགས་སྐུ་རྟེན་དང་། སྟོན་པ་དང་ཉེ་བའི་སྲས་ཆེན་བརྒྱད། འོད་དཔག་
མེད་ཀྱི་ཞིང་ཐང་། གནས་བརྟན་བཅུ་དྲུག སྒྲོལ་མའི་ཞིང་ཐོང་། ལྟུང་
བཤགས་ལྷ་སོ་ལྔའི་ཞལ་ཐང་ སོགས་ ཞལ་ ཐང་ མང་ པོ་ དང་། རྒྱལ་བའི་
བཀའ་འགྱུར་གཉིས། བསྟན་འགྱུར་གཅིག རྗེ་ཡབ་སྲས་ གསུམ་ གྱི་
གསུང་འབུམ་སོགས་གསུང་གི་རྟེན། གཞན་ཡང་དགེ་འདུན་པར་མཁོ་བའི་
མཆོད་ཆས་རྣམས་ཀྱང་སྒྲིག་འབྱོར་བྱུང་ཞིང་ཕྱོགས་གང་ཐད་དུ་ཡར་ལྡན་དུ་
འགྲོ་བཞིན་པའི་སྐབས་ལགས་སོ། །
དཀར་མོ་གསང་ཆེན་སྒྲུབ་ཕུག་བཀྲ་ཤིས་
ཆོས་འཁོར་གླིང་།
དཀར་མོ་གསང་ཆེན་སྒྲུབ་ཕུག་བཀྲ་ཤིས་ཆོས་འཁོར་གླིང་ངམ་དཀར་
མོ་མཚམས་ཁང་ནི༔ ཐུན་ཏེ་རྫོང་མཁར་གྱི་ལྷོ་ནུབ་ཕྱོགས་སྟེ་ཐང་རྒན་ཞང་
གི་གྱང་ཆེན་ལུང་བའི་བྱང་འགྲམ་དུ་ཆགས་ཡོད་ལ། གྲུབ་མཐའ་ད་གེ་ལུགས་
པ་ཡིན། དགོན་པ་འདི་ནི་སྤྱི་ལོ1927ལོར་རྗེ་འཇམ་དབྱངས་མཁྱེན་རབ་



་762.
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
མཆོག་གིས་ཕྱག་འདེབས་མཛད།
རྗེ་འཇམ་དབྱངས་མཁྱེན་རབ་མཆོག་ནི་སྤྱི་ལོ་1892ལོར་འཁྲུངས་ཤིང་
གཞོན་དུས་ནས་རབ་ཏུ་བྱུང་སྟེ་དཔལ་ལྡན་བཀྲ་ཤིས་འབྱུང་གནས་སུ་སློབ་
གཉེར་མཛད། དེ་ནས་ཀིརྟི་བློ་བཟང་འཕྲིན་ལས་རྒྱ་མཚོ་དཔལ་བཟང་པོས་
ཐུགས་ཐག་བཅད་དེ། གསེར་ལག་དགོན་དུ་ཁྲི་སར་བཀོད། བླ་མའི་ལུང་
བསྟན་ལྟར་རང་ལོ་སོ་ལྔའི་སྟེང་དགོན་འདི་ཕྱག་འདེབས་གནང་སྟེ། དགོན་
པའི་མཚན་ལ་རི་ཁྲོད་དགའ་ལྡན་བཀྲ་ཤིས་ཆོས་གླིང་ཞེས་བཏགས། རྗེས་སུ་
རིམ་བཞིན་འཕེལ་རྒྱས་ཆེན་པོ་བྱུང་ལ། ས་བྱི་ལོར་འདུ་ཁང་གཅིག་དང་།
གྲྭ་ཤག་ཉི་ཤུ། དགེ་འདུན་པ་སོ་ལྔ་ལ་སླེབས། ཆོས་ལུགས་བཅོས་བསྒྱུར་
སྐབས་ཐམས་ཅད་མེད་པར་བཟོས། །
ཚོས་ལུགས་དད་མོས་རང་དབང་གི་སྲིད་ཇུས་དངོས་སུ་ལག་ལེན་ཏུ་
བསྟར་བའི་གོ་སྐབས་བཟང་པོ་དང་འབྲེལ། སྤྱི་ལོ1986ལོའི་ཟླ་ལྔ་བའི་
ཚེས་བཅུ་དགུ་ཉིན་རིམ་པ་གོང་མས་དངོས་སུ་ཆོག་མཆན་བཀོད་དེ་ཆོས་སྒོ་
ཕྱེས། རྗེ་འཇམ་དབྱངས་འོད་ཟེར་རྒྱ་མཚོ་དང་། སྤྲུལ་བའི་སྐུ་རིན་པོ་ཆེ་
བྱམས་པ་དགེ་ལེགས་ཆོས་གྲགས་རྒྱ་མཚོ། བསྟན་འཛིན་ཆོས་འཕེལ་སོགས་
ཀྱིས་དགོན་ པའི་ དམངས་ གཙོ་ དོ་དམ་ ཨུ་ ཡོན་ ལྷན་ ཁང་གི་འགན་ བཞེས།
འདུ་ཁང་གཅིག་དང་། འཁོར་ཁང་། བདེ་གཤེགས་མཆོད་རྟེན་སོགས་
གསར་དུ་ བཞེངས། གྲྭ་ ཤག་ ཉི་ ཤུ་ ལྷག་དང༌། གྲྭ་ པ་ བདུན་ཅུ་ལྷག་
བཞུགས།
དཔལ་འབྱོར་ གྱི་ཡོང་ཁུངས་ལ། ནོར་ གནག་ལྔ་བཅུ་ ལྷག་དང་།
ལུག་བརྒྱད་ཅུ་ལྷག་ཡོད་དོ། །



ཐུན་ཏེ་མཁན་ལྕས་མཚམམ་ཁང་།
，763 •
པ་-
མཁན་ལྷས་མཚམས་ཁང་།
མཁན་ ལྷས་མཚམས་ཁང་ནི། ཐུན་ཏེ་རྫོང་ཐང་རྒན་ཞང་གི་ ཤར་
ལྷོའི་མཚམས་སུ་སྤྱི་ལེ་ལྔ་ཙམ་བགྲོད་པའི་སར་ཆགས་ཡོད་ལ། གྲུབ་མཐའ་
ནི་དགེ་ལུགས་པ་ཡིན། དགོན་པ་འདི་ནི་སྤྱི་ལོ1942ལོར་ཨ་ཁུ་རིན་པོ་ཆེ་
བྱམས་པ་ཆོས་སྒྲུབ་ཞུ་བ་དེས་ཕྱག་འདེབས་གནང་བ་ཡིན། དང་ཐོག་ནག་
སྒར་ལྟ་བུར་གཞི་ཆགས་ནས་སྡོད་གནས་ཀྱང་གང་བདེ་ལྟར་ཡར་སྤོ་མར་སྤོར་
བྱས་ནས་ཡུན་རིང་འགོར། སྐབས་དེར་གུར་གྱི་འདུ་ཁང་ཞིག་དང་། སྦྲ་
དཀར་ནག་བཅུ་ལྷག་གིས་གྲྭ་ཤག་གི་ཚབ་བྱེད་པ་ཡིན། དབྱར་དུས་སུ་ཨ་ཁུ་
རིན་པོ་ཆེས་ལམ་རིམ་བློ་སྦྱོང་དང་། དག་ཡིག་སོགས་དཔེ་ཁྲིད་བྱེད་པ་དང་།
དགུན་དུས་སུ་མཚམས་དང་བསྙེན་པ་སོལ་།ས་སྒྲིབ་སྦྱོང་ལ་རྩེ་གཅིག་ཏུ་འབད་པ་
ཡིན། །
སྤྱི་ལོ1955ལོར་ཨ་ཁུ་རིན་པོ་ཆེ་བྱམས་པ་ཆོས་སྒྲུབ་དང་། ཞྭ་ནག་
ཨ་ཁུ་ཚང་ སྤྲུལ་སྐུ་ཨ་རིག་རྡོ་རྗེ་འཆང་འཇམ་དབྱངས་ཤེས་རབ་བསྟན་
པའི་རྒྱུ་མཚོ་གསུམ་གྱི་བཀའ་དྲིན་ལ་བརྟེན་ནས་ད་ལྟའི་མཁན་ལྷས་དགོན་ས་
འདི་དགོན་པའི་གནས་གཞིར་ཐག་གཅོད་བྱས་ནས། སྔོན་གྱི་ནག་སྒར་དེ་
ཁང་སྒར་དུ་བསྒྱུར། དེ་ནས་ཨ་རིག་རྡོ་རྗེ་འཆང་དང་། དྷི ཚའི་ཨ་ཁུ་
རིན་པོ་ཆེ་གཉིས་ཀྱིས་ཐུགས་འགན་གཙོ་བཞེས་གནང་སྟེ་དགོན་འདི་ཆོས་སྲིད་
གཉིས་ཀྱི་སྒོ་ནས་ལེགས་པར་བསྐྱངས། སྐབས་དེར་ཡོན་ བདག་འགས་
མཐུན་རྐྱེན་ཕུན་སུམ་ཚོགས་པ་སྦྱར་ཐོག མཆོད་ཁང་ཞིག་དང༌། བླ་མའི་
གཟིམ་ཁང་གཉིས། གྲྭ་ཤག་ཉི་ཤུ་ཙམ། སྐུ་གསུང་ཐུགས་རྟེན་གྱི་བྱིན་



·764.
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
རྟེན་མང་ཙམ་ལེགས་གྲུབ་བྱུང་། གྲྭ་པ་བཞི་བཅུ་ལྷག་བཞུགས། སྤྱི་ལོ
1957ལོར་དྷི༔ ཚའི་ཕྱག་བཞེས་ལྟར་གྱི་གཞི་གསུམ་གྱི་ཕྱག་ལེན་ཀྱང་ཆ་ཚང་
བར་བཙུགས། སྤྱི་ལོ1958ལོའི་ཟླ་དགུ་བའི་ཚེས་བཅུ་ཉིན་ཨ་ཁུ་རིན་པོ་ཆེ་
དགོངས་པ་ཆོས་དབྱིངས་སུ་ཐིམ། དཔལ་འབྱོར་གྱི་ཡོང་ཁུངས་ལ། ལ་ལོ་
སུམ་བཅུ་ལྷག་དང་ར་ལུག་བརྒྱད་ཅུ་ཙམ་ཡོད། རིག་གནས་གསར་བརྗེ་ཆེན་
པོའི་སྐབས་ཐམས་ཅད་ཤུལ་མེད་དུ་གྱུར།
ཏང་གི་ཆོས་དད་རང་མོས་ཀྱི་སྲིད་ཇུས་དངོས་སུ་ལག་ལེན་དུ་བསྟར་བ་
དང་བསྟུན། སྤྱི་ལོ1984ལོར་རིམ་པ་གོང་མས་དངོས་སུ་ཆོག་མཆན་གནང་
སྟེ་ཆོས་སྒོ་ཕྱེས། གཙུག་ལག་ཁང་དང་སྐུ་གསུང་ཐུགས་རྟེན་གྱི་རྟེན་བཞེངས་
སོགས་ཕལ་ཆེར་སྔོན་ལྟར་ལེགས་གྲུབ་བྱུང་ཡོད་དོ། །



མཇུག་བྱང་།
• 765，
མཇུག་བྱང་།
མཚོ་ལྷོ་བོད་རིགས་རང་སྐྱོང་ཁུལ་ནང་བསྟན་མཐུན་ཚོགས་ཀྱིས་གཙོ་
གཉེར་བྱས་ཏེ་པར་དུ་བསྐྲུན་པའི《མཚོ་ལྷོ་བོད་རིགས་རང་སྐྱོང་ཁུལ་གྱི་དགོན་
སྡེ་ཁག་གི་ལོ་རྒྱུས་སྙིང་བསྡུས》ཞེས་པ་འདི་ནི་ཀྲུང་ཧྭ་མི་དམངས་སྤྱི་མཐུན་
རྒྱལ་ཁབ་དབུ་བརྙེས་ནས་ལོ་ངོ་ལྔ་བཅུ་འཁོར་བར་རྟེན་འབྲེལ་ཞུ་བ་དང་།
ཀུན་གཟིགས་པཎ་ཆེན་རིན་པོ་ཆེ་ཆོས་ཀྱི་རྒྱལ་མཚན་མཆོག་དགོངས་པ་ཆོས་
དབྱིངས་སུ་ཐིམ་ནས་ལོ་ངོ་བཅུ་འཁོར་བར་དྲན་གསོ་ཞུ་བའི་ལེགས་སྐྱེས་སུ་
ཕུལ་བ་ལགས་སོ། །
དཔེ་དེབ་འདི་ནི་འབྲེལ་ཡོད་གཙོ་གཉེར་ལས་ཁུངས་ཀྱི་རྒྱབ་སྐྱོར་ལ་
བརྟེན་ནས། མཚོ་ལྷོ་ཁུལ་ནང་བསྟན་མཐུན་ཚོགས་དང་ཀྲུང་གོའི་བོད་
བརྒྱུད་ནང་བསྟན་མཐོ་རིམ་སློབ་གླིང་ནང་བསྟན་ཞིབ་འཇུག་ཁང་གཉིས་ནས་
མཉམ་འབྲེལ་གྱིས་རྩོམ་སྒྲིག་བྱས་པ་ལགས་ལ། འདིའི་རྩོམ་སྒྲིག་གི་བྱ་བའི་
གོ་རིམ་ཁྲོད་སྔ་ཕྱིར་འབྲེལ་ཡོད་ལས་ཁུངས་དང་། སྤྱི་ཚོགས་ལས་རིགས་
ཁག་གི་མི་སྣས་གཟིགས་སྐྱོང་དང་། མཛུབ་ སྟོན། མཉམ་འབྲེལ་རྒྱབ་
རོགས་སོགས་གང་ལེགས་གནང་ཞིང་། ལྷག་པར་དུ་མཚོ་ལྷོ་ཁུལ་ཨུའི་ཧྲུའུ་
ཅི། ཁུལ་ཆོས་ལུགས་བྱ་བའི་འགོ་ཁྲིད་ཚན་ཆུང་གི་དབུ་ཁྲིད་པ་བློ་མཐུན་



： 766 ་ མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
རིན་ཆེན་རྒྱལ་ལགས་ཀྱིས་དེབ་འདིར་མགོ་བརྗོད་མཛད་པ་དང་། མདོ་སྨད་
ཡུལ་གྱི་བསྟན་པའི་སྲོག་ཤིང་དུ་གྱུར་པ་ལ་མོ་ཡོངས་འཛིན་རིན་པོ་ཆེ་བློ་བཟང་
མཁས་གྲུབ་རྒྱ་མཚོ་མཆོག་གིས་ཐུགས་ཁུར་ཟབ་བཞེས་དང་བློ་འདྲིའི་གཙོ་
འགན་བཞེས་པ། ཁུལ་མི་རིགས་ཆོས་ལུགས་ལས་དོན་ཅུས་བྱ་བ་འདིའི་ཐོག་
མཐའ་བར་གསུམ་ལ་མཛུབ་སྟོན་དང་རྒྱབ་སྐྱོར་རྒྱ་ཆེར་གནང་བར་མ་ཟད།
བཀའ་དྲིན་བརྗོད་པར་དཀའ་བའི་དགེ་བའི་བཤེས་གཉེན་ཆེན་མོ་བཤད་སྒྲུབ་
རྒྱ་མཚོ( གཤེགས་ཟིན)མཆོག་དང་། བློ་མཐུན་སྐལ་བཟང་བློ་གྲོས་སོགས་
དང་དེ་མིན་ད་དུང་ཨ་ཤེ་ཡ་མཐུན་ཚོགས་ཀྱིས་ཀྱང་དཔེ་དེབ་འདི་པར་སྐྲུན་
བྱེད་པར་རྒྱབ་སྐྱོར་གནང་བ་སོགས། མདོར་ན། དཔེ་དེབ་འདིའི་མ་ཡིག་
འཚོལ་བསྡུ་དང་། རྩོམ་སྒྲིག རྩ་ འཛུགས། མཉམ་འབྲེལ། དཔེ་སྐྲུན་
སོགས་ཀྱི་ཐད་ཐུགས་ཁུར་དང་རྒྱབ་སྐྱོར་གནང་མཁན་ཡོད་དོ་ཅོག་ལ་ང་ཚོས་
སྙིང་ཐག་པ་ནས་ཐུགས་རྗེ་ཆེ་ཞུ་བ་ལགས་སོ།།
དཔེ་དེབ་འདི་པར་སྐྲུན་བྱས་པས་མཚོ་ལྷོའི་ཆོས་ལུགས་རིག་གནས་
དང༌། དགོན་སྡེ་སོ་སོའི་ལོ་རྒྱུས་ལ་རྒྱུས་ལོན་ཞིབ་འཇུག་གནང་མཁན་གྱི་
གྲོགས་པོ་རྣམས་ལ་ཆ་རྐྱེན་ངེས་ཅན་ཞིག་བསྐྲུན་པར་མ་ཟད། འདས་ཟིན་
པའི་ལོ་རྒྱུས་ཀྱི་བསླབ་བྱས་ཕྱི་རབས་པ་ཚོར་སློབ་གསོ་བཏང་སྟེ། གནའ་
བཟང་དེང་སྤྱོད་ དང་ སྙིགས་དོར་བཅུད་ལེན་བྱེད་པར་དགེ་མཚན་མངོན་
གསལ་ལྡན་པར་དམིགས་ནས། ང་ཚོས་ལོ་ངོ་གཉིས་ལྷག་གི་རིང་ལ་གཞི་རིམ་
གྱི་དགོན་ པ་ སོ་ སོའི་ལོ་ རྒྱུས་ཀྱི་རྒྱུ་ཆ་འཚོལ་བསྡུ་དང་། རྩོམ་ སྒྲིག་ཞུ་དག་
བཅས་ཀྱི་ཐད་མི་ཤུགས་དང་དངོས་ཤུགས་གང་ཡོད་བཀོལ་ནའང་། དགོན་
པ་སོ་སོར་ལོ་རྒྱུས་རྒྱུ་ཆ་དེ་འདྲའི་ཆ་ཚང་མེད་པ་དང་། ང་ཚོར་རྩོམ་སྒྲིག་གི་



མཇུག་བྱང་།
， 767 •
ཉམས་མྱོང་ཞན་པ། དུས་ཚོད་ཐུང་བ་སོགས་ཀྱི་དབང་གིས་ཚིག་དོན་གང་
གི་ཆ་ནས་ཀྱང་ནོར་འགལ་ ནི་ངེས་པར་འབྱུང་སྲིད་པས། གཟུར་གནས་
དཔྱོད་ལྡན་རྣམས་ཀྱིས་སྦ་གསང་མེད་པར་དགོངས་འཆར་ལྷུག་པོར་སྩོལ་རྒྱུའི་
རེ་བ་སྙིང་ཐག་པ་ནས་ཞུ་བ་ལགས་སོ།།
རྩོམ་སྒྲིག་པས། སྤྱི་ལོ ༡༩༩༩ག༤བའི་༣༨ ལ།
མཆན ཨ་ཤེ་ཡ་མཐུན་ཚོགས་ཏེA རs ,I ,A ནི་ཨ་ཤེ་ཡའི་རྒྱལ་སྤྱིའི་
མཐུན་ཚོགས་ཟེར་བའི་ཚོགས་པ་དེའི་བསྡུས་མིང་ཡིན། དེ་ནི་དབྱི་ཐ་ལི་རྒྱལ་
ཁབ་ཀྱི་ནེ་པལ་སི་གྲོང་ཁྱེར་གྱི་ ཤར་ ཕྱོགས་སློབ་གྲྭ་ཆེན་མོའི་སློབ་དཔོན་ཆེན་
མོའམ་ཞང་ཞུང་སློབ་གཉེར་ཁང་གི་གཙོ་འཛིན་ནམ་མཁའ་ནོར་བུ་ལགས་ནས་
ཀྲུང་གོའི་བོད་རིགས་ས་ཁུལ་གྱི་དཔལ་འབྱོར་དང་། སྤྱི་ཚོགས། འཕྲོད་
བསྟེན། རིག་ གནས་ བཅས་ ཀྱི་ཆ་རྐྱེན་ གང་ ལེགས་ སུ་ གཏོང་ བའི་ཆེད་ དུ་
1988ལོ་བཙུགས་གནང་མཛད་པའི་ཁེ་སྤོགས་མེད་པའི་ཐེབས་རྩའི་ཚོགས་པ་
ཞིག་རེད། ཉེ་བའི་ལོ་འགའི་ནང་ཨ་ཤེ་ཡའི་མཐུན་ཚོགས་ཀྱིས་བོད་རང་སྐྱོང་
ལྗོངས་དང་མཚོ་སྔོན་ཞིང་ཆེན་དུ་བོད་ཡིག་གི་སློབ་ཆུང་དང་། ནུབ་སྨན་དང་
བོད་སྨན་གཉིས་སྤྱོད་ཀྱི་སྨན་ཁང་འཛུགས་པ་དང་། བོད་རང་སྐྱོང་ལྗོངས་ཀྱི་
མངའ་རིས་དང་ནགས་ཆུ་ས་ཁུལ་གཉིས་སུ་གངས་སྐྱོན་བྱུང་བའི་འབྲོག་པ་མང་
ཚོགས་ལ་མྱུར་སྐྱོབ་ཀྱི་རོགས་རམ་ཡང་མི་དམན་པ་གནངས།



རྩོམ་སྒྲིག་འགན་འཁུར་པ།
མདུན་ཤོག་མཛེས་རིས་པ།…
པར་སྒྲིག་འཆར་འགོད་པ།
མདུན་ཤོག་གཟིགས་བྱུང་།
རྡོ་རྗེ་ཚེ་རིང་།
སྐར་མ་འོད་གསལ།
ལ་ཧེ་ཡུན།
གྲགས་པ།
མཚོ་ལྷོ་ཁུལ་གྱི་དགོན་སྡེ་ཁག་གི་ལོ་རྒྱུས་སྙིང་བསྡུས།
མཚོ་ལྷོ་བོད་རིགས་རང་སྐྱོང་ཁུལ་ནང་བསྟན་མཐུན་ཚོགས་དང་ཀྲུང་གོའི་བོད་བརྒྱུད་
ནང་བསྟན་མཐོ་རིམ་སློབ་གླིང་ནང་བསྟན་ཞིབ་འཇུག་ཁང་ནས་རྩོམ་སྒྲིག་བྱོས། །
པར་སྐྲུན། །
ཀྱི … མཚོ་སྔོན་མི་རིགས་དཔེ་སྐྲུན་ཁང་། (ཟི་ལིང་གྲོང་ཁྱེར་ཐུན་རིན་ལམ་སྒོ་ཨང10)
འགྲེམས་སྤེལ།
སྦྲག་ཨང810001 ཁ་པར6143426
བརྒྱུད་འཚོང་། མཚོ་སྔོན་ཞིང་ཆེན་ཞིན་ཧྭ་དཔེ་ཁང་།
པར་འདེབས། ཟི་ལིང་མི་རིགས་པར་ཁང་
དེབ་ཚད། ཧོ་སྨིས850 X 1168 1/32
དཔར་ཤོག 24, 625
ཡིག་གྲུངས། ། ཁྲི38.7
པར་ཐེངས། 1999ལོའི་ཟླ9བར་པར་གཞི་དང་པོ་བསྒྲིགས།
དཔར་ཐེངས། 1999ལོའི་ཟླ9བར་དཔར་ཐེངས་དང་པོ་དཔར།
དཔར་གྲངས། 4,000
རིན་གོང་།
ISBN7-5420 - 0849-8/K•7
སྒོར 35.20
པར་གཞི་འདི་གར་དབང་བས་པར་བཤུས་བརྒྱབ་ན་ཁྲིམས་ཆད་ཕོག
(ཤོག་ངོས་ཆད་ནོར་སློག་སྐྱོན་གང་རུང་ཡོད་ཚེ་པར་ཁང་ལ་དྲི་གཏུག་བྱ)
